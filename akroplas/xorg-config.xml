<?xml version='1.0' encoding='UTF-8'?>
<!-- $Header: /var/cvsroot/gentoo/xml/htdocs/doc/pl/xorg-config.xml,v 1.17 2007/06/09 13:55:35 rane Exp $ -->
<!DOCTYPE guide SYSTEM "/dtd/guide.dtd">

<guide link="/doc/pl/xorg-config.xml" lang="pl">
<title>Konfiguracja serwera X</title>

<author title="Autor">
  <mail link="swift@gentoo.org">Sven Vermeulen</mail>
</author>
<author title="Tłumaczenie">
  <mail link="rane@gentoo.org">Łukasz Damentko</mail>
</author>

<abstract>
Xorg to serwer X pozwalający użytkownikom na korzystanie z aplikacji w
środowisku graficznym. Ten tekst wyjaśnia czym jest Xorg, oraz omawia jego
proces instalacji i konfiguracji.
</abstract>

<!-- The content of this document is licensed under the CC-BY-SA license -->
<!-- See http://creativecommons.org/licenses/by-sa/2.5 -->
<license/>

<version>1.17</version>
<date>2007-06-20</date>

<chapter>
<title>Czym jest serwer X?</title>
<section>
<title>Środowisko graficzne kontra konsola</title>
<body>

<p>
Przeciętny użytkownik boi się wpisywania poleceń. Znacznie prostsze wydaje mu
się wskazanie celu myszką i kliknięcie na nim odpowiednim przyciskiem. Czemu
zatem nie pozwolić im w Gentoo pracować właśnie w ten sposób? Cóż, pozwalamy im
na to. Linux posiada wiele świetnie wyglądających interfejsów i środowisk, które
każdy z użytkowników może zainstalować w celu usprawnienia pracy.
</p>

<p>
Jest to z pewnością jedna z największych niespodzianek dla nowych użytkowników,
kiedy okazuje się, że graficzny interfejs, którym się posługują jest jedynie
kolejną aplikacją działającą w systemie. <e>Nie jest</e> częścią jadra, ani
żadnych innych ważnych wewnętrznych części systemu. Jest za to na pewno potężnym
narzędziem znacznie poszerzającym graficzne możliwości każdego komputera.
</p>

<p>
W związku z tym, że standardy są bardzo ważną rzeczą, utworzono także standard
rysowania i przemieszczania okien na ekranie, współpracy z użytkownikiem poprzez
myszkę i klawiaturę oraz innych podstawowych aspektów działania takiego
środowiska. Nazwano go <e>systemem X Window</e>, którego nazwę często skraca się
do zwrotu <e>X11</e> lub po prostu <e>X</e>. System ten jest wykorzystywany na
platformach UNIX, Linux oraz na wielu innych do nich podobnych.
</p>

<p>
Opartą na standardzie X11 aplikacją, która pozwala użytkownikom Linuksa na
korzystanie ze środowiska graficznego jest Xorg-X11, który został jakiś czas
temu odłączony od projektu XFree86. Osoby rozwijające XFree86 zdecydowały się na
zmianę licencji na niekompatybilną z GPL, dlatego zalecamy korzystanie z
Xorg-X11. W oficjalnym drzewie Portage nie ma już ebuildów XFree86.
</p>

</body>
</section>
<section>
<title>Projekt X.org</title>
<body>

<p>
Projekt <uri link="http://www.x.org">X.org</uri> to grupa osób, które stworzyły
i zarządzają ogólnodostępną i posiadającą otwarte źródła implementacją systemu
X11.
</p>

<p>
Xorg to interfejs pomiędzy sprzętem i programami graficznymi, które użytkownik
zamierza uruchomić. Jest to ponadto aplikacja mogąca działać w sieci i
umożliwiająca zdalne uruchamianie aplikacji graficznych z innych komputerów.
</p>

</body>
</section>
</chapter>
<chapter>
<title>Instalowanie Xorg</title>
<section>
<title>Użycie emerge</title>
<body>

<p>
Koniec wstępu, pora zająć się czymś poważnym. Aby zainstalować Xorg, wystarczy
wpisać polecenie <c>emerge xorg-x11</c>. Instalowanie zajmuje trochę czasu,
zalecamy cierpliwość i może zjedzenie jakiegoś ciepłego posiłku.
</p>

<p>
Przed instalacją Xorga należy skonfigurować dwie ważne zmienne w pliku
<path>/etc/make.conf</path>.
</p>

<p>
Pierwsza zmienna nazywa się <c>VIDEO_CARDS</c> i zawiera nazwy sterowników do
kart graficznych jakich zamierzamy używać. Najczęściej pojawiają się tu wpisy
<c>nvidia</c> dla kart Nvidia i <c>fglrx</c> dla kart ATI. Są to firmowe
sterowniki dostarczane przez producentów sprzętu. Jeśli zamiast tego zamierza
używać się sterowników otwartych, należy wpisać do zmiennej <c>nv</c> zamiast
<c>nvidia</c> i <c>radeon</c> zamiast <c>fglrx</c>. Użytkownicy sterownika
<c>nv</c> muszą jednak pamiętać, że jego użycie oznacza brak jakiegokolwiek
przyspieszenia sprzętowego. Otwarty sterownik <c>radeon</c> posiada pełną
obsługę 3D tylko dla starszych kart a z nowymi nie współpracuje zbyt dobrze.
Zmienna <c>VIDEO_CARDS</c> może zawierać kilka nazw sterowników, ich lista
powinna być rozdzielona spacjami.
</p>

<p>
Druga zmienna ma nazwę <c>INPUT_DEVICES</c> i jest wykorzystywana do
zdefiniowania sterowników urządzeń wejścia jakich zamierza się używać. Zwykle
wystarcza wpis o treści <c>keyboard mouse</c>.
</p>

<p>
Teraz należy zdecydować jakich sterowników zamierza się używać oraz dopisać je
do odpowiednich zmiennych w pliku <path>/etc/make.conf</path>:
</p>

<pre caption="Przykładowe wpisy w pliku make.conf">
<comment>(Obsługa klawiatury i myszki)</comment>
INPUT_DEVICES="keyboard mouse"
<comment>(Dla kart Nvidia)</comment>
VIDEO_CARDS="nvidia"
<comment>(LUB, dla kart ATI Radeon)</comment>
VIDEO_CARDS="fglrx"
</pre>

<p>
Więcej informacji na temat konfiguracji kart Nvidii i ATI znajduje się w
tekstach <uri link="/doc/pl/nvidia-guide.xml">Konfiguracja kart nVidia w
Gentoo</uri> i <uri link="/doc/pl/ati-faq.xml">Praca z kartami ATI w
Gentoo</uri>. Można posłużyć się tymi tekstami w celu wybrania odpowiednich
sterowników do posiadanej karty.
</p>

<note>
Sugerowane ustawienia dotyczą większości użytkowników, ale na pewno nie
zadziałają wszędzie. W takim przypadku należy wpisać polecenie <c>emerge -pv
xorg-server</c>, sprawdzić wszystkie możliwe ustawienia zmiennych i wybrać
odpowiednie dla posiadanego sprzętu sterowniki. Przykład dotyczy architektury
amd64 i <c>xorg-server-1.2</c>.
</note>

<pre caption="Wyświetlanie wszystkich dostępnych opcji">
# <i>emerge -pv xorg-server</i>

These are the packages that would be merged, in order:

Calculating dependencies... done!
[ebuild   R   ] x11-base/xorg-server-1.2.0-r3  USE="dri nptl xorg (-3dfx) -debug
-dmx -ipv6 -kdrive -minimal -sdl -xprint" INPUT_DEVICES="keyboard mouse -acecad
-aiptek -calcomp -citron -digitaledge -dmc -dynapro -elo2300 -elographics -evdev
-fpit -hyperpen -jamstudio -joystick -magellan -microtouch -mutouch -palmax
-penmount -spaceorb -summa -synaptics -tek4957 -ur98 -vmmouse -void -wacom"
VIDEO_CARDS="nvidia -apm -ark -chips -cirrus -cyrix -dummy -epson -fbdev -fglrx
-glint -i128 (-i740) -i810 (-impact) (-imstt) -mach64 -mga -neomagic (-newport)
(-nsc) -nv -r128 -radeon -rendition -s3 -s3virge -savage -siliconmotion -sis
-sisusb (-sunbw2) (-suncg14) (-suncg3) (-suncg6) (-sunffb) (-sunleo) (-suntcx)
-tdfx -tga -trident -tseng -v4l -vesa -vga -via -vmware -voodoo" 0 kB
</pre>

<p>
Po ustawieniu zmiennych można przystąpić do instalacji pakietu Xorg.
</p>

<pre caption="Instalowanie Xorg">
# <i>emerge xorg-x11</i>
</pre>

<p>
Po zakończeniu procesu instalacji należy odświeżyć kilka zmiennych
środowiskowych przed przejściem do konfiguracji X. Służą do tego polecenia
<c>env-update</c> i <c>source /etc/profile</c>. W żaden sposób nie zakłócą one
normalnej pracy systemu.
</p>

<pre caption="Odświeżanie zmiennych środowiskowych">
# <i>env-update</i>
# <i>source /etc/profile</i>
</pre>

</body>
</section>
</chapter>

<chapter>
<title>Konfigurowanie Xorg</title>
<section>
<title>Plik xorg.conf</title>
<body>

<p>
Konfiguracja Xorg znajduje się w pliku o nazwie <path>xorg.conf</path> w
katalogu <path>/etc/X11</path>. Pakiet Xorg-X11 zawiera przykładowy plik
konfiguracyjny, <path>/etc/X11/xorg.conf.example</path>, który można
wykorzystać jako podstawę do tworzenia własnej konfiguracji. Znajduje się w
nim mnóstwo komentarzy, a jeszcze więcej informacji o jego składni można
znaleźć na jego stronie man.
</p>

<pre caption="Czytanie strony man xorg.conf">
# <i>man 5 xorg.conf</i>
</pre>

<p>
Życzymy miłej lektury wszystkim, którzy przystąpili do czytania tego manuala,
a z resztą grupy przechodzimy do metod automatycznego generowania tego pliku.
</p>

</body>
</section>
<section>
<title>Domyślnie: Automatyczna konfiguracja xorg.conf</title>
<body>

<p>
Xorg jest w stanie samodzielnie wykryć parametry pracy. W większości
przypadków wystarcza później zmiana kilku linii dotyczących rozdzielczości,
aby poprawnie uruchomić środowisko. Więcej informacji o lepszym dostosowywaniu
pliku konfiguracyjnego do swoich potrzeb można znaleźć w zasobach wymienionych
na końcu tego tekstu. Po pierwsze utworzymy działający plik konfiguracyjny Xorg.
</p>

<pre caption="Generowanie pliku xorg.conf">
# <i>Xorg -configure</i>
</pre>

<p>
Naprawdę warto przeczytać ostatnie linie wyświetlone na ekranie po tym jak
Xorg zakończy sprawdzanie sprzętu. Jeśli nie uda się to w którymś momencie,
konieczne będzie ręczne napisanie pliku <path>xorg.conf</path>. Jeśli jednak
automatyczna konfiguracja nie zawiedzie, zostanie utworzony plik
<path>/root/xorg.conf.new</path> gotów do testowania. I właśnie teraz zajmiemy
się jego testowaniem.
</p>

<pre caption="Testowanie pliku xorg.conf">
# <i>X -config /root/xorg.conf.new</i>
</pre>

<p>
Jeśli wszystko pójdzie dobrze, pojawi się prosty czarno-biały obraz. Można
sprawdzić czy myszka działa poprawnie oraz czy rozdzielczość jest odpowiednia.
Jeśli pojawią się błędy dotyczące "/dev/mouse" należy zmienić adres urządzenia
myszki na <c>/dev/input/mice</c> we wpisie "InputDevice" pliku
<path>xorg.conf</path>. Jeśli chodzi o rozdzielczość, niełatwo zgadnąć jaka
dokładnie została ustawiona, ale na pewno zauważa się kiedy jest ona za niska.
Środowisko można zamknąć w dowolnym momencie za pomocą kombinacji klawiszy
Ctrl-Alt-Backspace.
</p>

</body>
</section>
<section>
<title>Alternatywnie: Półautomatyczne generowanie xorg.conf</title>
<body>

<p>
Xorg zawiera narzędzie o nazwie <c>xorgconfig</c>, które może przeprowadzić
użytkownika przez proces konfiguracji zadając mu serię pytań dotyczących
komputera (model karty graficznej, układ klawiszy klawiatury...). Program
opierając się na podanych odpowiedziach utworzy odpowiedni plik
<path>xorg.conf</path>.
</p>

<pre caption="Półautomatyczne generowanie pliku xorg.conf">
# <i>xorgconfig</i>
</pre>

<p>
Inne narzędzie, również wchodzące w skład Xorg, <c>xorgcfg</c>, najpierw
uruchamia skrypt <c>Xorg -configure</c>, a następnie uruchamia serwer X w celu
przeprowadzenia dodatkowej konfiguracji.
</p>

<pre caption="Użycie xorgcfg">
# <i>xorgcfg</i>
<comment>(Jeśli X nie uruchamia się prawidłowo lub konfiguracja się nie udaje
należy użyć poniższego polecenia)</comment>
# <i>xorgcfg -textmode</i>
</pre>

</body>
</section>
<section>
<title>Kopiowanie xorg.conf</title>
<body>

<p>
Jeśli nie chcemy przy każdym uruchomieniu serwera X wpisywać polecenia <c>X
-config</c>, musimy przekopiować plik <path>xorg.conf.new</path> w miejsce
<path>/etc/X11/xorg.conf</path>. Dzięki temu znacznie uprościmy uruchamianie
serwera, wystarczające będzie wpisanie polecenia <c>X</c> lub <c>startx</c>.
</p>

<pre caption="Kopiowanie xorg.conf">
# <i>cp /root/xorg.conf.new /etc/X11/xorg.conf</i>
</pre>

</body>
</section>
<section id="using_startx">
<title>Używanie startx</title>
<body>

<p>
Polecenie <c>startx</c> służy do uruchamiania serwera X. Jest to skrypt
uruchamiający <e>sesję X</e>, która zajmuje się uruchamianiem serwerów X, a na
nich innych aplikacji graficznych. Decyzja na temat tego jaka aplikacja
graficzna ma zostać uruchomiona jest podejmowana na zasadach następującego
algorytmu:
</p>

<ul>
  <li>
    Jeśli w katalogu domowym użytkownika znajduje się plik o nazwie
    <path>.xinitrc</path> to zostaną uruchomione polecenia znajdujące się w nim
  </li>
  <li>
     Jeśli nie istnieje to zostanie odczytana zawartość zmiennej XSESSION i
     zostaną uruchomione sesje z katalogu <path>/etc/X11/Sessions/</path>.
     Zmienną XSESSION można skonfigurować w pliku <path>/etc/rc.conf</path>,
     dzięki czemu stanie się ona domyślną dla wszystkich użytkowników danego
     systemu.
  </li>
  <li>
     Jeśli wszystko powyższe zawiedzie, zostanie uruchomiony domyślny prosty
     menedżer okien o nazwie <c>twm</c>
  </li>
</ul>

<pre caption="Uruchamianie X">
# <i>startx</i>
</pre>

<p>
Jeśli coś co pojawia się przed oczyma użytkownika po wydaniu tego polecenia
jest bardzo brzydkie to najprawdopodobniej jest to właśnie <c>twm</c>. W celu
zakończenia sesji twm należy wpisać polecenie <c>exit</c> lub wcisnąć Ctrl-D w
jednym z terminali, które pojawią się po uruchomieniu serwera. Można również
bezpośrednio wyłączyć X session kombinacją klawiszy Ctrl-Alt-Backspace. Jest to
nie do końca czysta metoda, ale na pewno też nic nie zepsuje.
</p>

</body>
</section>
</chapter>
<chapter>
<title>Dodatkowa konfiguracja xorg.conf</title>
<section>
<title>Ustawianie rozdzielczości</title>
<body>

<p>
Jeśli pojawia się nieodparte wrażenie, że rozdzielczość ekranu jest niewłaściwa,
trzeba sprawdzić dwie linie w pliku konfiguracyjnym. Przede wszystkim ważna jest
sekcja <e>Screen</e> zawierająca spis wszystkich dostępnych rozdzielczości, o
ile jakieś są dostępne, na których może działać serwer X. Domyślnie nie ma w
niej żadnego wpisu, a Xorg wylicza rozdzielczość na podstawie innej sekcji,
zatytułowanej <e>Monitor</e>.
</p>

<p>
Xorg sprawdza wartości <c>HorizSync</c> i <c>VertRefresh</c> w sekcji
<e>Monitor</e> i na ich podstawie wylicza właściwą rozdzielczość. Na razie
pozostawimy te ustawienia tak jak są. Jeśli znajdujące się nieco niżej
proponowane zmiany w sekcji <e>Screen</e> nie dadzą oczekiwanych rezultatów,
trzeba będzie sprawdzić w instrukcji monitora jego dokładne dane techniczne i
wpisać do pliku konfiguracyjnego ich poprawne wartości. Jest dostępne narzędzie,
które zostało napisane dla wyszukiwania wartości <c>HorizSync</c> i
<c>VertRefresh</c>, nazywa się <c>sys-apps/ddcxinfo-knoppix</c>.
</p>

<warn>
<b>Nie należy</b> wpisywać obu wartości dotyczących parametrów technicznych na
wyczucie, bez skonsultowania się z odpowiednią specyfikacją techniczną monitora.
Ich złe ustawienie prowadzi do błędów związanych ze złym zakresem synchronizacji
i może prowadzić nawet do spalenia się monitora.
</warn>

<p>
Kolejny krok to zmiana rozdzielczości. W poniższym przykładzie wyciętym z pliku
<path>/etc/X11/xorg.conf</path> dodaliśmy wpisy <c>Modes</c> i
<c>DefaultDepth</c>, dzięki czemu serwer X będzie się uruchamiał z 24-bitową
głębią kolorów w rozdzielczości 1024x768. Co do poniższego wycinka nie należy go
przepisywać dosłownie, wartości niemal na pewno będą się różniły od tych
pożądanych w konkretnym przypadku.
</p>

<pre caption="Zmiany w sekcji Screen pliku /etc/X11/xorg.conf">
Section "Screen"
  Identifier  "Default Screen"
  Device    "S3 Inc. ProSavage KN133 [Twister K]"
  Monitor   "Generic Monitor"
  <i>DefaultDepth  24</i>
  <comment># Wycinamy kawałek tekstu w celu zwiększenia czytelności</comment>
  SubSection "Display"
    Depth   24
    <i>Modes   "1024x768"</i>
  EndSubSection
EndSection
</pre>

<p>
Na koniec testujemy, czy zmiany dokonane w ustawieniach rozdzielczości były
prawidłowe, poprzez uruchomienie serwera X (poleceniem <c>startx</c>).
</p>

</body>
</section>
<section>
<title>Konfigurowanie klawiatury</title>
<body>

<p>
Aby skonfigurować w X ustawienie dotyczące międzynarodowej klawiatury należy
udać się do sekcji <e>InputDevice</e> pliku konfiguracyjnego i dodać w niej
opcję <c>XkbLayout</c> z kodem pożądanego układu klawiatury. W przykładzie
pokażemy jak skonfigurować polski układ klawiszy. Wybranie innego jest prostą
sprawą, wystarczy wpisać w odpowiednim miejscu inny kod państwa.
</p>

<pre caption="Zmiana konfiguracji układu klawiszy">
Section "InputDevice"
  Identifier  "Generic Keyboard"
  Driver    "keyboard"
  Option    "CoreKeyboard"
  Option    "XkbRules"  "xorg"
  Option    "XkbModel"  "pc105"
  <i>Option    "XkbLayout" "pl"</i>
EndSection
</pre>

</body>
</section>
<section>
<title>Konfigurowanie myszki</title>
<body>

<p>
Jeśli myszka nie działa to po pierwsze trzeba sprawdzić czy została wykryta
przez jądro. Pliki urządzeń myszek to <path>/dev/input/mouse0</path> (lub
<path>/dev/input/mice</path> - jeśli posiada się ich kilka). W niektórych
przypadkach korzysta się także z <path>/dev/psaux</path>. W każdym z przypadków
zmieniająca się w trakcie poruszania myszką zawartość pliku będzie świadczyła o
tym, że urządzenie działa poprawnie. Sama treść nie ma znaczenia, ważne, że coś
się zmienia przy poruszaniu myszką. Aby zakończyć test wystarczy wcisnąć
<c>Ctrl-C</c>.
</p>

<pre caption="Sprawdzanie plików urządzenia">
# <i>cat /dev/input/mouse0</i>
<comment>(Na koniec należy wcisnąć CTRL-C)</comment>
</pre>

<p>
Jeśli myszka uparcie nie jest wykrywana, należy sprawdzić czy wszystkie
niezbędne moduły są załadowane.
</p>

<p>
Kiedy myszka wreszcie zostanie załadowana należy wypełnić odpowiedni wpis dla
nazwy urządzenia w sekcji <e>InputDevice</e>. W poniższym przykładzie
skonfigurujemy dodatkowo jeszcze dwie opcje: <c>Protocol</c> (czyli nazwę
protokołu jaka ma być używana - dla większości użytkowników poprawny jest wpis
PS/2 lub IMPS/2) oraz <c>ZAxisMapping</c> (dającą możliwość korzystania z kółka
myszki (jeśli takie się posiada)).
</p>

<pre caption="Konfigurowanie myszki w Xorg">
Section "InputDevice"
  Identifier  "TouchPad Mouse"
  Driver    "mouse"
  Option    "CorePointer"
  <i>Option    "Device"    "/dev/input/mouse0"</i>
  <i>Option    "Protocol"    "IMPS/2"</i>
  <i>Option    "ZAxisMapping"    "4 5"</i>
EndSection
</pre>

<p>
Na koniec należy po prostu wpisać polecenie <c>startx</c> i cieszyć się jego
rezultatami :). Gratulujemy, serwer X działa teraz prawidłowo. Kolejnym
krokiem jest usunięcie tego brzydkiego domyślnego menedżera okien i
zainstalowanie jakiegoś znacznie bardziej użytecznego programu tego typu
(czasem nawet niemal kompletnego środowiska) takiego jak GNOME czy KDE. Nie
jest to już jednak tematem tego tekstu.
</p>

</body>
</section>
</chapter>
<chapter>
<title>Zasoby</title>
<section>
<title>Tworzenie i dostosowywanie xorg.conf</title>
<body>

<p>
Po pierwsze należy zapoznać się z <c>man 5 xorg.conf</c>, w którym znajdują się
kompletne informacje na temat składni pliku konfiguracyjnego. Warto mieć go
otwartego i konsultować się z nim podczas edycji pliku konfiguracyjnego.
</p>

<p>
Pliki <path>README</path> z katalogu <path>/usr/X11R6/lib/X11/doc</path> mogą
być użyteczne w celu zdobycia informacji na temat różnych chipsetów.
</p>

<p>
W sieci znajduje się wiele różnych opisów dotyczących konfigurowania pliku
<path>xorg.conf</path>. Poniżej wymienimy tylko kilka z nich, więcej można
znaleźć za pomocą <uri link="http://www.google.pl">Google</uri>. W związku z
tym, że pliki <path>xorg.conf</path> i <path>XF86Config</path> (plik dla systemu
XFree86) używają tej samej składni, można się posłużyć także informacjami i
dokumentacją dotyczącą <path>XF86Config</path>.
</p>

<ul>
  <li>
     <uri link="http://tldp.org/HOWTO/XFree-Local-multi-user-HOWTO/">The XFree
     Local Multi-User HOWTO</uri>
  </li>
  <li>
    <uri
    link="http://www-106.ibm.com/developerworks/edu/os-dw-linuxxwin-i.html">Wprowadzenie
    do XFree 4.x</uri> Chris Housera
   </li>
</ul>

</body>
</section>
<section>
<title>Inne zasoby</title>
<body>

<p>
Opis <uri link="/proj/pl/desktop/x/x11/modular-x-howto.xml">Migracji na
modularne X</uri> zawiera wszystkie niezbędne kroki jakie należy wykonać by
przejść z monolitycznego Xorg w wersji 6 do modularnego Xorg 7.
</p>

<p>
Po instalacji Xorga warto zapoznać się z innymi opisami dotyczącymi <uri
link="/doc/pl/?catid=desktop">pracy z Gentoo na stacjach roboczych</uri>.
Znajdują się tam teksty opisujące konfigurację różnych pakietów środowiska X.
</p>

</body>
</section>
</chapter>
</guide>
