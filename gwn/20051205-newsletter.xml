<?xml version="1.0" encoding="UTF-8"?>
<?xml-stylesheet href="/xsl/guide.xsl" type="text/xsl"?>
<!DOCTYPE guide SYSTEM "/dtd/guide.dtd">
<guide type="newsletter" link="20051205-newsletter.xml" lang="pl">
<title>Tygodnik Gentoo</title>
<subtitle>5 grudnia 2005</subtitle>
<author title="Redaktor naczelny">
<mail link="plate@gentoo.org">Ulrich Plate</mail>
</author>
<author title="Redaktor">
<mail link="jmglov@gentoo.org">Josh Glover</mail>
</author>
<author title="Redaktor">
<mail link="amne@gentoo.org">Wernfried Haas</mail>
</author>
<author title="Redaktor">
<mail link="tomk@gentoo.org">Tom Knight</mail>
</author>
<author title="Redaktor">
<mail link="patrick@gentoo.org">Patrick Lauer</mail>
</author>
<author title="Redaktor">Arun Raghavan</author>
<author title="Redaktor">
<mail link="dertobi123@gentoo.org">Tobias Scherbaum</mail>
</author>
<author title="Redaktor">
<mail link="cshields@gentoo.org">Corey Shields</mail>
</author>
<author title="Tłumacz">
<mail link="jbozanowski@gmail.com">Jakub Bożanowski</mail>
</author>
<author title="Tłumacz">
<mail link="damian@lezajsk.info">Damian Kuras</mail>
</author>
<author title="Tłumacz">
<mail link="moloh@moloh.net">Michał Kurgan</mail>
</author>
<author title="Korektor">
<mail link="muchar@gentoo.org">Robert Muchacki</mail>
</author>
<abstract>Wydanie Tygodnika Gentoo z 5 grudnia 2005.</abstract>
<summary/>
<version>Wolumin 4, numer 48</version>
<date>2005-12-05</date>

<!-- Gentoo News -->
<chapter>
<title>Wiadomości Gentoo</title>
<section>
<title>GCC 3.4.4 w stabilnej gałęzi x86</title>
<body>
<p>
Kompilator jest najważniejszym składnikiem systemu Gentoo Linux. W
przeciwieństwie do innych pakietów, deweloperzy są z reguły ostrożni w przypadku
jego aktualizacji. Jednak nadszedł ten czas i gcc 3.4.4 w końcu zostało
przeniesione do stabilnej gałęzi na architekturze x86, co ma ogromny wpływ na
systemy większości użytkowników. <uri
link="http://thread.gmane.org/gmane.linux.gentoo.devel/33733">Ogłoszenie</uri>
na liście dyskusyjnej deweloperów zawiera link do <uri
link="http://www.gentoo.org/proj/en/base/x86/gcc-upgrading-guide.xml">przewodnika
aktualizacji</uri> (dostępny w języku angielskim) opisującego niezbędnego kroki,
które należy podjąć w procesie migracji. Ważnym aspektem aktualizacji jest
konieczność przebudowania niektórych pakietów przed odinstalowaniem starej
wersji <c>gcc</c>. Jeśli tego nie zrobimy, możemy doprowadzić do uszkodzenia
systemu.
</p>
<p>
Zgodnie z <uri link="http://forums.gentoo.org/viewtopic-t-407840.html">wątkiem
na forum Gentoo</uri>, niewielka część użytkowników miała problemy, w związku z
<uri link="https://bugs.gentoo.org/show_bug.cgi?id=114341">nieznacznym</uri>
błędem, który został już naprawiony, i aktualizacja w tej chwili powinna
przebiegać bez zakłóceń.
</p>
<note>
W razie jakichkolwiek problemów, zapraszamy na kanał <path>#gentoo</path> na
serwerze <path>irc.freenode.net</path>, gdzie można zadać nurtujące pytania.
Prosimy również o zgłaszanie błędów na <uri
link="http://bugs.gentoo.org">http://bugs.gentoo.org</uri>.
</note>
</body>
</section>
<section>
<title>Członkostwo w Power.org dostępne dla niezależnych deweloperów</title>
<body>
<p>
Deweloper Gentoo PPC <mail link="lu_zero@gentoo.org">Luca Barbato</mail> został
pierwszym członkiem nowej inicjatywy autorstwa Power.org, konsorcjum
przemysłowego stworzonego w celu "promocji, wspierania i rozwijania innowacji
technologicznych związanych z architekturą Power", jak również reprezentowania
firm i organizacji elektronicznych działających na tym polu. Założone przez IBM,
Power.org będzie starało otworzyć się na społeczność POWER, PowerPC i innych
powiązanych architektur. Do szerokiego grona wspierającego organizację dołączyła
firma Genesi, sponsor Gentoo. Każdy deweloper który stanie się członkiem
Power.org uzyskuje dostęp do zbiorów dokumentów technicznych udostępnionych w
części serwisu tylko dla zarejestrowanych użytkowników oraz do dokumentacji
tworzonej przez podkomisję techniczną. Każdego zainteresowanego zachęcamy do
rejestracji na stronie <uri link="http://power.org/join">głównej
projektu</uri>.
</p>
</body>
</section>
<section>
<title>GWN poszukuje rąk do pracy</title>
<body>
<p>
Patrząc na nowe wydanie Tygodnika Gentoo, zapewne niewielu z Was zdaje sobie
sprawę z ilości problemów jakie są związane z opracowaniem każdego nowego wydania na
czas. Lista redaktorów, widoczna na tej stronie, stopniała do ledwie garstki
osób regularnie wspomagających GWN. Jeżeli chcesz, aby Tygodnik Gentoo dalej
dostarczał Ci informacji na temat projektu Gentoo, a także podprojektów
tworzonych przez użytkowników, prosimy o dołączenie do zespołu. Wiele z obecnych
działów tygodnika potrzebuje nowych rąk do pracy, dla przykładu, uwielbiany
przez wszystkich, Sztuczki i Kruczki. Jeżeli chcesz i możesz pomóc, prosimy o
wysłanie e-maila na adres <mail
link="gwn-feedback@gentoo.org">gwn-feedback@gentoo.org</mail>. Napisz nam jaką z
istniejących sekcji chciałbyś wspomóc, czekamy na nowe pomysły, a także
artykuły, które mogą zostać włączone do jednego z przyszłych wydań. Oprócz
autorów potrzebni są korektorzy (wręcz <e>bardzo</e> potrzebni), liczymy także
na wszelką pomoc w usprawnieniu działania naszych skryptów, używanych do
generacji statystyk. Zachęcamy każdą osobę mającą pomysły i chcącą pomóc przy
tworzeniu Tygodnika Gentoo o kontakt.
</p>
<note>
Poszukiwani są także tłumacze, jeśli chciałbyś wspomóc projekt i własnoręcznie
przyczynić się do szybszego powstawania nowych, przetłumaczonych na język
polski, wydań Tygodnika Gentoo zapraszamy do współpracy. Wszystkich chętnych
prosimy o kontakt z <mail link="moloh@moloh.net">koordynatorem</mail>
tłumaczenia.
</note>
</body>
</section>
<section>
<title>100k użytkowników zarejestrowanych na forum Gentoo</title>
<body>
<p>
Trzy i pół roku od stworzenia forum Gentoo, rankiem 16 listopada, liczba
zarejestrowanych użytkowników przekroczyła liczbę 100,000. Jubileuszowym
szczęśliwcem okazał się Blindside350:
</p>
<figure link="/images/gwn/20051205_100k.jpg" 
short="Zrzut ekranu" caption="Zrzut ekranu z dnia 16 listopada 2005"/>
<p>
Z powodu tego doniosłego wydarzania wygrzebano jeden z <uri
link="https://forums.gentoo.org/viewtopic-p-2883571.html#2883571">wątków</uri> 
z zamierzchłej przeszłości.
</p>
</body>
</section>
</chapter>

<!-- Future zone -->
<!-- User Stories -->
<chapter>
<title>Historie użytkowników</title>
<section>
<title>Wywiad z Bryanem Greenem z wydziału Advanced Supercomputing NASA</title>
<body>
<note>
W zeszłym miesiącu podczas konferencji<uri link="
http://sc05.supercomputing.org/">Supercomputing 2005</uri> tysiące
odwiedzających mogło obejrzeć wyniki obliczeń i stan superkomputera NASA o
nazwie Columbia dzięki systemowi wizualizacji pracującemu pod kontrolą Gentoo. W
tym tygodniu Bryan Green opowie nam o tym systemie i o tym jak Gentoo jest
wykorzystywane w wydziale Advanced Supercomputing NASA.
</note>
<p>
<e>Opowiedz nam o sobie i o swojej pracy nad Columbią (i przedstaw ten komputer
tym spośród nas, którzy jeszcze o nim nie słyszeli)</e>
</p>
<p>
Jestem pracownikiem kontraktowym wydziału Advanced Supercomputing NASA ("NAS",
poprzednio nazywał się on "Numerical Aerospace Simulation"), który mieści się w
ośrodku badawczym NASA Ames w Mountain View w stanie Kalifornia. Jestem
pracownikiem firmy AMTI, zaś członkiem grupy odpowiedzialnej za wizualizację
zagadnień naukowych zostałem w roku 1997 po ukończeniu Uniwersytetu
Kalifornijskiego w Santa Cruz. Gdy dołączyłem do zespołu, do wizualizacji
używaliśmy głównie komputerów SGI Onyx, jednak wraz z rozwojem rynku gier oraz
pojawieniem się firmy NVIDIA stało się możliwe wykorzystanie swobodnie
dostępnego sprzętu komputerowego, wyposażonego w najwyższej klasy karty
graficzne firmy NVIDIA i pracującego pod kontrolą systemu Linux. Powinniśmy
więc dziękować graczom za setki tysięcy dolarów, które zaoszczędziliśmy na
kartach graficznych. Stronę domową grupy, w której pracuję można znaleźć pod
tym adresem: <uri
link="http://www.nas.nasa.gov/Resources/Visualization/visualization.html">http://www.nas.nasa.gov/Resources/Visualization/visualization.html</uri>
</p>
<p>
Superkomputer Columbia to wyposażony w 10240 procesorów, system SGI Altix
pracujący pod kontrolą Linuksa. Został on zbudowany przez wydział NAS w 2004
roku i wykorzystuje procesory Itanium2 firmy Intel, a składa się z 20 węzłów,
każdy po 512 procesorów. Każdy węzeł Altix to system typu Single System Image
(SSI) posiadający 1 terabajt pamięci współdzielonej. Więcej informacji na temat
superkomputera Columbia i różnego rodzaju obliczeń, jakie wykonujemy za jego
pomocą można znaleźć pod tym adresem: <uri
link="http://www.nas.nasa.gov/About/Projects/Columbia/columbia.html">http://www.nas.nasa.gov/About/Projects/Columbia/columbia.html</uri>
</p>
<p>
O ile sama Columbia pracuje pod kontrolą systemu operacyjnego opartego na Suse
(z modyfikacjami dokonanymi przez firmę SGI), o tyle infrastruktura i specjalne
projekty grupy odpowiedzialnej za bezpieczeństwo na wydziale NAS pracują pod
kontrolą Gentoo Linux. Posiadają nawet trój-węzłowy klaster Mosix. W sumie
wykorzystują około 30 komputerów z Gentoo. Jeśli ktoś chciałby dowiedzieć się
więcej, <mail link="shawd@nas.nasa.gov">Derek Shaw</mail> z pewnością udzieli
bardziej wyczerpujących informacji.
</p>
<p>
Głównymi obowiązkami naszej grupy, od czasu zbudowania superkomputera, było
zapewnianie naszym użytkownikom wsparcia dla systemu wizualizacji. Dziś
zajmujemy się przede wszystkim wydobywaniem na bieżąco danych bezpośrednio z
programów symulacyjnych. Posiadamy własny, 16-procesorowy węzeł, pełniący rolę
naszego "kanału" do Columbii. Z każdym krokiem czasowym symulacji pobieramy
przetworzone dane poprzez pamięć współdzieloną, przesyłamy je poprzez magistralę
InfiniBand do "kanału", a następnie do naszego klastra zajmującego się
wizualizacją. W czasie ostatnich huraganów wykorzystywaliśmy tę technikę do
generowania filmów z fvGCM (finite-volume General Circulation Model), którego
używa się do przewidywania huraganów. Było to jedno z zastosowań, które
demonstrowaliśmy w czasie konferencji SC05.
</p>
<p><e>Przejdźmy do monitora Columbii. Co można przedstawiać na tych ekranach? Do
czego jeszcze wykorzystujecie klaster?
</e></p>
<p>
Nasz wspomagany klastrem zespół monitorów LCD nazywamy "hyperwall". W
przeciwieństwie do ekranu typu "powerwall", który zwykle służy do wyświetlania
dużych obrazów, naszym zamiarem jest wizualizacja zbiorów danych o dużej
objętości, wykorzystując wiele różnych narzędzi, punktów odniesienia i
parametrów, co umożliwia nam wyświetlanie wielu interpretacji danych
jednocześnie. Ekran zainstalowany w naszej głównej siedzibie to "hyperwall" 7x7
monitorów. Posiadamy także "przenośny" "hyperwall" 3x3 monitory i to on jest
widoczny na zdjęciu. Ekrany były już wykorzystywane do wielu różnorodnych zadań,
w tym do obliczeń z dziedziny dynamiki płynów (CFD), fizyki kwantowej,
astronomii i astrofizyki, a także modelowania atmosfery i oceanów.
</p>
<p>
Większy ekran nadal działa pod kontrolą systemu Fedora Core 2. Jest to nasz
pierwszy "hyperwall" i nie jest jeszcze pewne czy, kiedy i jak zostanie
uaktualniony i/lub skonwertowany.

Narzędzie monitorujące Columbię to program, który służy do nadzoru użycia
zasobów systemowych na jednym lub większej ilości jej węzłów. Dzięki naszemu
ekranowi możemy monitorować wszystkie 20 węzłów jednocześnie, posiadając jeszcze
duży zapas rozdzielczości.

Nasz ostateczny cel to połączenie monitorowania zasobów systemowych z
dodatkowymi narzędziami by uzyskać kompletny obraz wydajności, zachowania i
użycia zasobów systemowych przez daną symulację, głównie w celu dokonania
późniejszych optymalizacji. Nasz wydział w pełni obsługuje aplikacje z
dziedziny wysokowydajnych technologii obliczeniowych (HEC) -- skalowanie,
przenoszenie na inne platformy, optymalizacja i wizualizacja.
</p>
<figure link="/images/gwn/20051205_nasa1.jpg" 
short="Zrzuty ekranów" caption="Informacje statystyczne"/>

<p>
Większość informacji jest zbierana z systemów plików proc i sysfs. Na powyższym
obrazku widać trzy komponenty monitorujące: cpumon, pagemon i linkmon. Cpumon
obrazuje pobrane z katalogu "/proc/stat" statystyki użycia procesora, a także
alokacje cpuset. Pagemon obrazuje niejednolite zużycie pamięci -- pamięć w
512-procesorowym węźle jest podzielona na 256 bloków po 4 gigabajty każdy, do
którego statystyki pobierane są z plików
"/sys/devices/system/node/node*/meminfo". Linkmon wykorzystuje narzędzie
"Performance Co-Pilot" w celu pobrania statystyk NUMAlink -- głównego modułu
komunikacyjnego Columbii.
</p>
<p>
Wykresy w lewym górnym rogu ekranu ukazują statystyki użycia procesora i pamięci
dla zewnętrznego, 64-procesorowego węzła Columbii (na dole) i wspomnianego
wcześniej 16-procesorowego węzła grupy zajmującej się wizualizacją (u góry).
Każdy z ułożonych w krzyż pięciu ekranów jest podzielony na sektory, z których
każdy pokazuje statystyki dla jednego 512-procesorowego węzła superkomputera.
Grupa smutnych emotikonek oznacza, że albo dany węzeł nie działa, albo nie
pracuje na nim demon monitorujący. Zestaw trzech obrazów w prawej dolnej części
ekranu to powiększenie tego węzła superkomputera, na którym wykonywane są
zadania fvGCM. To z nich pochodzą dane do naszych wizualizacji
atmosferycznych.
</p>
<p><e>Co reprezentują kolorowe kwadraciki, wykresy słupkowe i linie?</e></p>
<p>
Siatka kolorowych kwadratów (komórek) obrazuje wykorzystanie procesora. Każda
komórka odpowiada jednemu procesorowi. Kolory mają następujące znaczenie: czarny
to bezczynność, niebieski to wykorzystanie procesora przez użytkownika, czerwony
to wykorzystanie procesora przez system, kolor szaro-błękitny to czas
oczekiwania procesora na operacje wejścia/wyjścia (iowait), żółty oznacza
przerwania programowe, a pomarańczowy to przerwania sprzętowe. Zestawy
procesorów są oznaczone przez kolorowe obwódki wokół grupy komórek.

Czerwone wykresy słupkowe ukazują użycie pamięci. Dla każdego węzła jest 256
pionowych słupków, z których każdy oznacza 4-gigabajtowy blok pamięci. Wysokość
czerwonych słupków reprezentuje ilość przydzielonej pamięci.

Wykres liniowy poniżej wykresów procesora i pamięci to odwzorowanie topografii
NUMAlink dla 512-procesorowego węzła. Cytując nasz plakat z konferencji SC05:
"Dwupłaszczyznowa topologia typu "fat tree" połączeń NUMAlink, których
aktywność pomiędzy dwoma węzłami oznaczona jest kolorem purpurowym, wewnątrz
oznaczonych zielonym kwadratem modułów obliczeniowych C-brick. Ten sam kolor
oznacza też aktywność między węzłami i ruterami, które są przedstawione jako
szaro-błękitne kwadraty. Żółte kwadraty symbolizują metarutery poziomu
pierwszego i drugiego". Należy zwrócić uwagę, że tutaj termin "węzeł" oznacza
część modułu obliczeniowego C-brick, a nie 512-procesorowy węzeł klastra. Kolor
purpurowy oznacza aktywność, niebieski zaś brak aktywności, natomiast szary to
nieczytelne dane.
</p>
<p><e>Mógłbyś opowiedzieć nam jak działa ekran 3x3? Jak nim sterujecie?</e></p>
<p>
"Hyperwall" to klaster o dość prostej strukturze. Każdy węzeł to system
2-procesorowy wyposażony w dwurdzeniowe procesory Opteron i 4 gigabajty pamięci
RAM. Każdy z nich pracuje pod kontrolą systemu Gentoo, na którym zainstalowane
są Xorg, Xfce i sterownik NVIDII do obsługi OpenGL. Do współdzielenia plików
przez sieć wykorzystujemy system plików NFS. Odpowiedni zestaw skryptów służy
nam między innymi do uruchamiania programów na węzłach. Węzły można wybierać na
podstawie pary punktów opisujących ich położenie na ekranie oraz łączyć w grupy
dzięki wyrażeniom regularnym. Tak więc figura krzyża, użyta na obrazku jest
opisana przez wyrażenie "CROSS = N1. N.1". Dzięki narzędziu o nazwie 'hyperX'
możliwe jest poruszanie kursorem z głównej konsolety na wszystkich lub wybranych
ekranach jednocześnie. Narzędzie to pracuje w oparciu o protokół XTest.
Stworzyłem także w C++ rozproszoną architekturę, bazującą na obiektach i
zdarzeniach, dzięki której sterujemy niektórymi wyświetlanymi aplikacjami. Jest
ona szkieletem dla narzędzi monitorowania Columbii.
</p>
<figure link="/images/gwn/20051205_nasa2.jpg" 
short="Zrzuty ekranu" caption="Informacje statystyczne"/>
<p>
Jedną z możliwości, jakie mamy przy wizualizacji działania aplikacji, jest
uruchomienie na każdym ekranie po jednej kopii programu i jednoczesna obsługa
wszystkich instancji. Każda z nich może mieć różne warunki początkowe, na
przykład pole danych może być odwzorowaniem jakiegoś kształtu lub zmian w mapie
kolorów. Obsługa aplikacji może odbywać się albo przez ich graficzny interfejs
użytkownika (GUI) dzięki technologii hyperX, bądź też przez główny panel
sterowania, który steruje aplikacjami używając protokołów właściwych dla każdej
z nich. Przewagą użycia hyperX jest to, że nie trzeba modyfikować samej
aplikacji.

Inne podejście obejmuje więcej wzajemnej komunikacji pomiędzy aplikacjami, które
pracują na poszczególnych węzłach, aby widok uzyskany z jednego węzła wpływał w
jakiś sposób na widok na innym węźle. Na przykład można wizualnie ustawić
ograniczenia w jednym zestawie wymiarów na jednym z ekranów i obserwować na
innych ekranach odwzorowanie tych ograniczeń w innych wymiarach.
</p>
<p><e>Dlaczego wybraliście akurat Gentoo?</e></p>

<p>
Po prostu chciałem zainstalować Gentoo na klastrze. Najpierw zainstalowałem ten
system na moim służbowym laptopie, a po oswojeniu się z nim zrobiłem to samo na
mojej stacji roboczej. Wcześniej systemami operacyjnymi w naszej grupie były
wyłącznie Redhat/Fedora. System Gentoo na nowo wzniecił moją pasję do Linuksa i
sprawił, że administracja stała się dla mnie interesująca i zaczęła sprawiać mi
przyjemność. W końcu w mojej głowie zaczęła dojrzewać myśl, że Gentoo byłoby
świetną dystrybucją na klaster, więc gdy zbudowaliśmy nasz pierwszy mini
"hyperwall" (pierszy o wymiarach 3x3), miałem już przygotowane partycje pod ten
system. Trochę zwlekałem, ale w końcu zainstalowałem go równolegle z Fedorą.
Wszystko poszło świetnie. Wówczas zainstalowałem Gentoo na drugim ekranie 3x3 na
około tydzień przed konferencją SC05... W zasadzie to sklonowałem system
pierwszego ekranu 3x3, następnie go uaktualniając i dopracowując. Jeśli miałbym
podać racjonalne uzasadnienie instalacji (poza skłonnością do
eksperymentowania) to byłaby to chęć używania Portage. To świetne narzędzie,
dzięki któremu mam łatwy dostęp do wielkiej ilości aplikacji. Uaktualnianie
poszczególnych programów (na przykład GTK) również nie nastręcza trudności.
Nigdy nie radziłem sobie najlepiej z instalowaniem niestandardowych aplikacji na
Fedorze, głównie z powodu braku paczek RPM lub problemów z menadżerem pakietów
yum.
</p>

<p><e>Jakie są największe zalety używania Gentoo na waszym sprzęcie? Z czego zaś
jesteś niezadowolony? Co wymagałoby poprawek?</e></p>

<p>
Po pierwsze, łatwy dostęp do wartościowych informacji, dokumentacji i wsparcia
ze strony społeczności są nieocenione. Tych rzeczy zawsze bardzo mi brakowało w
dystrybucjach Redhat i Fedora.

Pierwszy raz musiałem konfigurować nakładkę na Portage, aby poprawić błąd, który
dokuczał nam przy naszym najnowszym ekranie 3x3. Sterownik graficzny NVIDII był
niestabilny na naszym sprzęcie. Dostaliśmy łatkę od pracowników NVIDII, którzy
pomogli nam zidentyfikować i naprawić problem. Skopiowałem ostatnią wersję pliku
ebuild pakietu nvidia-kernel do nakładki Portage i uaktualniłem go, aby nałożyć
łatkę na źródła. Możliwość umieszczenia poprawionego przez siebie sterownika do
karty graficznej od razu w menadżerze pakietów jest nieoceniona -- a na dodatek
było to bardzo proste.

Dzięki Portage Gentoo przewyższa binarne dystrybucje pod kilkoma względami.
Jednym z nich jest dostęp do ogromnej ilości pakietów. Samo przeglądanie i
przeszukiwanie drzewa Portage pozwala poznać przydatne oprogramowanie.
Możliwość wyboru spośród rożnych wersji tych samych programów również się
przydaje. Kolejną zaletą jest możliwość stopniowego uaktualniania systemu lub
jego części za pomocą wiersza poleceń. Moim zdaniem możliwość wykonywania
wszystkich zadań administracyjnych poprzez wiersz poleceń jest ogromną zaletą w
przypadku klastra.

Elastyczność Portage i Gentoo jest jednym z powodów, dla których używamy ich na
klastrze. W naszej aktualnej konfiguracji udostępniam drzewo Portage wszystkim
węzłom poprzez NFS. Na głównym węźle pracuje squid, który pełni rolę pośrednika
sieciowego dla polecenia emerge. Wykorzystuję także kilka autorskich skryptów do
klonowania za pomocą rsync. Zastanawiam się jednak nad innymi konfiguracjami,
na przykład zainstalowaniem systemu operacyjnego węzła w środowisku chroot na
głównym węźle i propagowaniem go dalej dla pozostałych węzłów.

Zastosowanie Xfce jako środowiska graficznego węzłów również było krokiem
naprzód w stosunku do stosowanego poprzednio (gdy używaliśmy systemu Fedora)
Gnome'a, który był po prostu zbyt rozbudowany jak na nasze wymagania.
</p>
<p>
Jedną z rzeczy, które moim zdaniem przydałyby się w Gentoo to własna wersja
narzędzia SystemImager. Można go nazwać na przykład 'GentooImager'. Jest to
narzędzie stworzone specjalnie dla systemu Redhat/Fedora i zawiera cały
wachlarz funkcjonalności. Plik ebuild dla Gentoo mógłby być bezpośrednio na nim
oparty i zawierać niezbędne narzędzia -- dhcp, syslinux, tftp, itd. -- jako
zależności. Oprócz tego należałoby zatroszczyć się o stworzenie środowiska, w
którym pxeboot uruchamiałby i inicjował system, a także o inne detale ważne przy
tworzeniu obrazów systemu. Tak czy inaczej należałoby się nad tym zastanowić.
Jeśli/gdy będziemy budować następny "hyperwall", możliwe, że zajmę się
stworzeniem takiego pakietu. Zobaczymy. Ciekaw jestem opinii innych, którzy
instalowali i opiekowali się Gentoo na klastrze.
</p>
<p>
Nie sądzę, żeby istniały jakieś wady by nasz "hyperwall" był kontrolowany przez
Gentoo, poza tym że może to być niełatwe przedsięwzięcie, z tego względu że
nigdy wcześniej nie instalowaliśmy tego systemu. Pewne elementy Gentoo Linux,
które moim zdaniem wymagają jeszcze nieco pracy to obsługa uaktualnień ważnych
ze względu na bezpieczeństwo, oraz śledzenie komunikatów pojawiających się
podczas instalacji. Cieszy mnie jednak, że ktoś już pracuje nad rozwiązaniem
tych problemów.
</p>
<p><e>Czy w twoim wydziale planowane są dalsze wdrożenia Gentoo?</e></p>

<p>
Aktualnie jestem jedynym entuzjastą w mojej niewielkiej grupie. Udało mi się
zainteresować kilka osób i możliwe że jedna osoba wypróbuje Gentoo w najbliższym
czasie. Zobaczymy co z tego wyniknie.

Jak już wspomniałem, Gentoo odgrywa dużą rolę w wydziale odpowiadającym za
bezpieczeństwo. Jeśli zaś chodzi o samą Columbię... No cóż, zawsze można
pomarzyć...
</p>
<p><e>Jak można się z tobą skontaktować?</e></p>
<p>
Informacje na ten temat znajdują się na <uri
link="http://people.nas.nasa.gov/~bgreen/">mojej stronie domowej</uri>.
</p>
</body>
</section>
</chapter>

<!-- Gentoo Stories -->
<!-- Developer of the week -->
<!-- Heard in the community: gentoo-dev, gentoo-user, forums -->
<chapter>
<title>Społeczność Gentoo</title>
<section>
<title>gentoo-dev</title>
<body>
<p><b>Zawartość katalogu <path>/dev</path>, a instalacja</b></p>
<p>
Programy zarządzające plikami urządzeń (przestarzałe devfs i udev), w katalogu
<path>/dev</path>, są w pełni dynamiczne. Więc czemu ciągle używane są statyczne
pliki urządzeń? Gentoo potrafi sobie doskonale bez nich poradzić w czasie
startu, ale przy odzyskiwaniu systemu mogą być one bardzo przydatne. Można
oczywiście je wszystkie usunąć, za wyjątkiem jednego czy dwóch urządzeń, i
wystartować system nawet w trybie awaryjnym. Jednak debugowanie i wykrycie
problemu może być trudne w przypadku gdy nie będziemy mieli dostępu do
konsoli...
</p>
<ul>
<li><uri
link="http://thread.gmane.org/gmane.linux.gentoo.devel/33717">contents of /dev
after initial installation </uri></li>
</ul>
</body>
</section>
</chapter>

<!-- Gentoo international -->
<chapter>
<title>Międzynarodowe Gentoo</title>
<section>
<title>Indie: konferencja FOSS.IN</title>
<body>
<p>
Indie w zeszłym tygodniu miały okazje gościć jedną z największych konferencji
open-source -- <uri link="http://foss.in/2005/">Foss.in/2005</uri>, odbywającą
się w Bangalore Palace. Gentoo było reprezentowane przez deweloperów <mail
link="seemant@gentoo.org">Seemanta Kulleena</mail> i <mail
link="fox2mike@gentoo.org">Shyama Mani'ego</mail>, towarzyszyli im lokalni
entuzjaści Ashish V, Ananth, oraz Arun Raghavan.
</p>
<figure link="/images/gwn/20051205_foss-in.jpg"
short="FOSS.IN" caption="Załoga stoiska Gentoo na konferencji FOSS.IN"/>
<p>
W czasie konferencji Gentoo można było znaleźć na wszystkich serwerach
organizatorów, a także na większości komputerów dostępnych dla odwiedzających.
Praktycznie cały czas, ustawione w hali wystawy, stoisko Gentoo było oblegane
przez zarówno teraźniejszych, jak i przyszłych, użytkowników Gentoo.
Doświadczeni użytkownicy służyli każdemu radą i pomocą, tym co najczęściej
interesowało odwiedzających były różnice pomiędzy Gentoo, a innymi
dystrybucjami, dlaczego jest ono od nich lepsze. W czasie 2 dni targów wypalono
ponad 100 płyt CD zawierających wersje instalacyjne i pakiety binarne.
</p>
<p>
Po południu, 2 dnia konferencji, w sali z 250 miejscami siedzącymi można było
usłyszeć wiele ciekawych informacji na temat Gentoo. Na początku Seemant
przybliżył wszystkim słuchaczom historię Gentoo, wśród burzliwego aplauzu
pałeczka prelegenta została przekazana Shymowi, który przedstawił wiele
dostępnych dla użytkowników funkcjonalności systemu, pokazał także na co należy
uważać i zwrócić uwagę w czasie używania Gentoo. Kolejny wykład poprowadził
Arun, w czasie jego trwania opisał on budowę pakietów, ebuildów. W czasie
trwania sesji zgłosiło się wielu chętnych by zobaczyć proces instalacji Gentoo,
każdy z nich został zachęcony do podjęcia własnej próby, a w przypadku
jakichkolwiek problemów o zgłoszenie się po pomoc na stoisko Gentoo.
</p>
<p>
W czasie krótkiego spotkania z grupą tłumaczy, powstał ogólny plan połączenia
zespołów zajmujących się tłumaczeniami oraz wsparciem dla hinduskich
fontów. Zgłoszono również chęć powołania lokalnej grupy użytkowników Gentoo.
Wszyscy zainteresowani powinni śledzić zmiany w nadchodzących miesiącach!
</p>
<p>
Zespół organizatorów składa gorące podziękowania dla <uri
link="http://harikrishnan.org/">Harikrishnana</uri> za dostarczenie
fantastycznych plakatów, które zostały użyte do ozdobienia stoiska Gentoo.
</p>
</body>
</section>
<section>
<title>Niemcy: "Friends of Gentoo e.V." na konferencji Linuxtage w Essen</title>
<body>
<p>
Niemiecka organizacja non-profit, Friends of Gentoo e.V, zorganizowała stoisko
Gentoo na konferencji Linuxtage w Essen, która odbyła się w zeszłym tygodniu.
Oprócz typowych prezentacji jak pokazy działającego Gentoo na laptopach, czy też
różnym typowym, a także mniej typowym sprzęcie (m.in. stary biurkowy Compaq) na
zorganizowanym stoisku można było zobaczyć wydrukowany, w limitowanej serii,
Podręcznik Gentoo w niemieckiej wersji językowej. Liczba odwiedzających w czasie
pierwszego dnia konferencji, a było aż 1300 gości, przekroczyła wszelkie
oczekiwania. Drugiego dnia, w niedzielę, zaplanowano kolejne prezentacje
opisujące Gentoo przedstawione przez dewelopera Gentoo <mail
link="dertobi123@gentoo.org">Tobiasa Scherbauma</mail>.
</p>
</body>
</section>
</chapter>

<!-- Gentoo in the press -->
<chapter>
<title>Gentoo w prasie</title>
<section>
<title>Retro Gaming Hacks (listopad 2005)</title>
<body>
<p>
Nowa książka z wydawnictwa O'Reilly o tytule <uri
link="http://www.oreilly.com/catalog/retrogaminghks/index.html">"Retro Gaming
Hacks"</uri> zawiera porady dla dwudziesto- i trzydziesto-letnich graczy, którzy
chcieliby ponownie przeżyć niezapomniane chwile spędzone przed ekranem
komputera. Oprócz porad dotyczących uruchomienia poszczególnych tytułów na
ówczesnym sprzęcie, w książce znajdziemy także gdzie można znaleźć odpowiednie
emulatory dla współczesnych komputerów, także tych pod kontrolą systemów
UNIX-owych. I tu właśnie wkracza Gentoo, wymienione w wielu prezentowanych
sztuczkach m.in. #22 (Play Arcade Games Under Linux), #40 (Run NES Emulators
Under Linux, #43 (Emulate Other Class Systems in Linux), #51 (Use Console
Controllers on Your PC), oraz #52 (Use USB Gamepads Under Linux) ze względu na
łatwość instalacji wymaganych pakietów, co nie jest takie proste w przypadku
innych dystrybucji. Nadmienić należy, że autorem tych wskazówek jest jeden z
deweloperów Gentoo, Josh Glover. Opisywana książka powinna być już dostępna w
dobrych księgarniach, jej wersja elektroniczna udostępniona jest także w ramach
serwisu <uri link="http://safari.oreilly.com/">O'Reilly's Safari
Bookshelf</uri>.
</p>
</body>
</section>
</chapter>

<!-- Tips and Tricks -->
<!-- Gentoo developer moves -->
<chapter>
<title>Zmiana statusu deweloperów Gentoo</title>
<section>
<title>Odeszli</title>
<body>
<p>
Następujący deweloperzy opuścili projekt Gentoo Linux w minionym tygodniu:
</p>
<ul>
<li><e>Nikt w tym tygodniu</e></li>
</ul>
</body>
</section>
<section>
<title>Przybyli</title>
<body>
<p>
Następujący deweloperzy przyłączyli się do projektu Gentoo Linux w minionym
tygodniu:
</p>
<ul>
<li>Alexandre Buisse (Nattfodd) - text-markup</li>
</ul>
</body>
</section>
<section>
<title>Zmienili status</title>
<body>
<p>
Następujący deweloperzy zmienili w minionym tygodniu pełnioną w projekcie Gentoo
Linux funkcję:
</p>
<ul>
<li><e>Nikt w tym tygodniu</e></li>
</ul>
</body>
</section>
</chapter>

<!-- Gentoo security -->
<chapter>
<title>Bezpieczeństwo Gentoo</title>
<!-- paste from the script -->
<section>
<title>Inkscape: Przepełnienie bufora</title>
<body>
<p>
Inkscape zawiera usterkę przepełnienia bufora, którą może zostać wykorzystana.
przy użyciu spreparowanego pliku SVG, do wykonania niepożądanego kodu.
</p>
<p>
Więcej informacji można znaleźć w <uri
link="/security/en/glsa/glsa-200511-22.xml">komunikacie GLSA</uri>
</p>
</body>
</section>
<section>
<title>chmlib, KchmViewer: Przepełnienie bufora na stosie</title>
<body>
<p>
chmlib and KchmViewer zawierają usterkę przepełnienia bufora, która może zostać
wykorzystana przez napastnika do wykonania niepożądanego kodu.
</p>
<p>
Więcej informacji można znaleźć w <uri
link="/security/en/glsa/glsa-200511-23.xml">komunikacie GLSA</uri>
</p>
</body>
</section>
<!-- end of paste from the script -->
</chapter>

<!-- Bugzilla -->
<!-- paste from the script -->
<chapter>
<title>Bugzilla</title>
<section>
<title>Statystyki</title>
<body>
<p>
Społeczność Gentoo używa Bugzilli (<uri
link="http://bugs.gentoo.org/">bugs.gentoo.org</uri>) do zgłaszania i śledzenia
błędów, ogłoszeń, sugestii oraz innych form kontaktu z deweloperami. Pomiędzy 28
listopada 2005, a 5 grudnia 2005 aktywność w serwisie przedstawiała się
następująco:
</p>
<ul>
<li>zgłoszono 717 nowych bugów</li>
<li>zamknięto lub rozwiązano 310 bugów</li>
<li>28 uprzednio zamkniętych bugów zostało ponownie otwartych</li>
</ul>
<p>
Spośród 9129 obecnie otwartych bugów: 97 oznaczono jako 'blocker', 207 jako
'critical', a 560 jako 'major'.
</p>
</body>
</section>

<section>
<title>Zamknięte Bugi</title>
<body>
<p>
Deweloperzy oraz zespoły, które zamknęły najwięcej bugów w minionym tygodniu,
to:
</p>
<ul>
<li>
<mail link="kde@gentoo.org">Gentoo KDE team</mail>, 20 <uri
link="http://bugs.gentoo.org/buglist.cgi?bug_status=RESOLVED&amp;bug_status=CLOSED&amp;chfield=bug_status&amp;chfieldfrom=2005-11-28&amp;chfieldto=2005-12-05&amp;resolution=FIXED&amp;assigned_to=kde@gentoo.org">zamkniętych
bugów</uri>
</li>
<li>
<mail link="games@gentoo.org">Gentoo Games</mail>, 13 <uri
link="http://bugs.gentoo.org/buglist.cgi?bug_status=RESOLVED&amp;bug_status=CLOSED&amp;chfield=bug_status&amp;chfieldfrom=2005-11-28&amp;chfieldto=2005-12-05&amp;resolution=FIXED&amp;assigned_to=games@gentoo.org">zamkniętych
bugów</uri>
</li>
<li>
<mail link="toolchain@gentoo.org">Gentoo Toolchain Maintainers</mail>, 12 <uri
link="http://bugs.gentoo.org/buglist.cgi?bug_status=RESOLVED&amp;bug_status=CLOSED&amp;chfield=bug_status&amp;chfieldfrom=2005-11-28&amp;chfieldto=2005-12-05&amp;resolution=FIXED&amp;assigned_to=toolchain@gentoo.org">zamkniętych
bugów</uri>
</li>
<li>
<mail link="hppa@gentoo.org">HPPA Porters</mail>, 11 <uri
link="http://bugs.gentoo.org/buglist.cgi?bug_status=RESOLVED&amp;bug_status=CLOSED&amp;chfield=bug_status&amp;chfieldfrom=2005-11-28&amp;chfieldto=2005-12-05&amp;resolution=FIXED&amp;assigned_to=hppa@gentoo.org">zamkniętych
bugów</uri>
</li>
<li>
<mail link="x86@gentoo.org">Gentoo Developers for the x86 Architecture</mail>,
10 <uri
link="http://bugs.gentoo.org/buglist.cgi?bug_status=RESOLVED&amp;bug_status=CLOSED&amp;chfield=bug_status&amp;chfieldfrom=2005-11-28&amp;chfieldto=2005-12-05&amp;resolution=FIXED&amp;assigned_to=x86@gentoo.org">zamkniętych
bugów</uri>
</li>
<li>
<mail link="text-markup@gentoo.org">Text-Markup Team</mail>, 8 <uri
link="http://bugs.gentoo.org/buglist.cgi?bug_status=RESOLVED&amp;bug_status=CLOSED&amp;chfield=bug_status&amp;chfieldfrom=2005-11-28&amp;chfieldto=2005-12-05&amp;resolution=FIXED&amp;assigned_to=text-markup@gentoo.org">zamkniętych
bugów</uri>
</li>
<li>
<mail link="gcc-porting@gentoo.org">GCC Porting Team</mail>, 8 <uri
link="http://bugs.gentoo.org/buglist.cgi?bug_status=RESOLVED&amp;bug_status=CLOSED&amp;chfield=bug_status&amp;chfieldfrom=2005-11-28&amp;chfieldto=2005-12-05&amp;resolution=FIXED&amp;assigned_to=gcc-porting@gentoo.org">zamkniętych
bugów</uri>
</li>
<li>
<mail link="base-system@gentoo.org">Gentoo's Team for Core System
packages</mail>, 8 <uri
link="http://bugs.gentoo.org/buglist.cgi?bug_status=RESOLVED&amp;bug_status=CLOSED&amp;chfield=bug_status&amp;chfieldfrom=2005-11-28&amp;chfieldto=2005-12-05&amp;resolution=FIXED&amp;assigned_to=base-system@gentoo.org">zamkniętych
bugów</uri>
</li>
</ul>
</body>
</section>

<section>
<title>Nowe Bugi</title>
<body>
<p>
Deweloperzy oraz zespoły, którym przydzielono najwięcej bugów w minionym tygodniu,
to:
</p>
<ul>
<li>
<mail link="maintainer-wanted@gentoo.org">Default Assignee for New
Packages</mail>, 40 <uri
link="http://bugs.gentoo.org/buglist.cgi?bug_status=NEW&amp;bug_status=ASSIGNED&amp;bug_status=REOPENED&amp;chfield=assigned_to&amp;chfieldfrom=2005-11-28&amp;chfieldto=2005-12-05&amp;assigned_to=maintainer-wanted@gentoo.org">nowych
bugów</uri>
</li>
<li>
<mail link="maintainer-needed@gentoo.org">Default Assignee for Orphaned
Packages</mail>, 18 <uri
link="http://bugs.gentoo.org/buglist.cgi?bug_status=NEW&amp;bug_status=ASSIGNED&amp;bug_status=REOPENED&amp;chfield=assigned_to&amp;chfieldfrom=2005-11-28&amp;chfieldto=2005-12-05&amp;assigned_to=maintainer-needed@gentoo.org">nowych
bugów</uri>
</li>
<li>
<mail link="mozilla@gentoo.org">Mozilla Gentoo Team</mail>, 11 <uri
link="http://bugs.gentoo.org/buglist.cgi?bug_status=NEW&amp;bug_status=ASSIGNED&amp;bug_status=REOPENED&amp;chfield=assigned_to&amp;chfieldfrom=2005-11-28&amp;chfieldto=2005-12-05&amp;assigned_to=mozilla@gentoo.org">nowych
bugów</uri>
</li>
<li>
<mail link="sound@gentoo.org">Gentoo Sound Team</mail>, 10 <uri
link="http://bugs.gentoo.org/buglist.cgi?bug_status=NEW&amp;bug_status=ASSIGNED&amp;bug_status=REOPENED&amp;chfield=assigned_to&amp;chfieldfrom=2005-11-28&amp;chfieldto=2005-12-05&amp;assigned_to=sound@gentoo.org">nowych
bugów</uri>
</li>
<li>
<mail link="media-video@gentoo.org">media-video herd</mail>, 10 <uri
link="http://bugs.gentoo.org/buglist.cgi?bug_status=NEW&amp;bug_status=ASSIGNED&amp;bug_status=REOPENED&amp;chfield=assigned_to&amp;chfieldfrom=2005-11-28&amp;chfieldto=2005-12-05&amp;assigned_to=media-video@gentoo.org">nowych
bugów</uri>
</li>
<li>
<mail link="kde@gentoo.org">Gentoo KDE team</mail>, 10 <uri
link="http://bugs.gentoo.org/buglist.cgi?bug_status=NEW&amp;bug_status=ASSIGNED&amp;bug_status=REOPENED&amp;chfield=assigned_to&amp;chfieldfrom=2005-11-28&amp;chfieldto=2005-12-05&amp;assigned_to=kde@gentoo.org">nowych
bugów</uri>
</li>
<li>
<mail link="perl@gentoo.org">Perl Devs @ Gentoo</mail>, 9 <uri
link="http://bugs.gentoo.org/buglist.cgi?bug_status=NEW&amp;bug_status=ASSIGNED&amp;bug_status=REOPENED&amp;chfield=assigned_to&amp;chfieldfrom=2005-11-28&amp;chfieldto=2005-12-05&amp;assigned_to=perl@gentoo.org">nowych
bugów</uri>
</li>
<li>
<mail link="games@gentoo.org">Gentoo Games</mail>, 8 <uri
link="http://bugs.gentoo.org/buglist.cgi?bug_status=NEW&amp;bug_status=ASSIGNED&amp;bug_status=REOPENED&amp;chfield=assigned_to&amp;chfieldfrom=2005-11-28&amp;chfieldto=2005-12-05&amp;assigned_to=games@gentoo.org">nowych
bugów</uri>
</li>
</ul>
</body>
</section>
</chapter>
<!-- end of paste from bugzilla script -->

<!-- GWN feedback information -->
<chapter>
<title>Opinie czytelników</title>
<section>
<body>
<p>
Jeśli chcesz, aby Tygodnik Gentoo był jeszcze lepszy, podziel się z <mail
link="gwn-feedback@gentoo.org">nami</mail> swoją opinią na jego temat. Uwagi
dotyczące tłumaczenia można zgłaszać na adres <mail
link="moloh@moloh.net">koordynatora</mail>.
</p>
</body>
</section>
</chapter>

<!-- GWN subscription information -->
<chapter>
<title>Subskrypcja Tygodnika Gentoo</title>
<section>
<body>
<p>
Aby zaprenumerować Tygodnik Gentoo, należy wysłać pustego e-maila na adres
<mail>gentoo-gwn-pl+subscribe@gentoo.org</mail>.
</p>
<p>
Aby zrezygnować z subskrypcji, należy wysłać pustego e-maila na adres <mail>
gentoo-gwn-pl+unsubscribe@gentoo.org</mail> z konta, na które jest
zarejestrowana.
</p>
</body>
</section>
</chapter>

<!-- Other Languages -->
<chapter>
<title>Inne języki</title>
<section>
<body>
<p>
Tygodnik Gentoo jest dostępny w następujących językach:
</p>

<ul>
<li>
<uri link="/news/en/gwn/gwn.xml">angielskim</uri>
</li>
<li>
<uri link="/news/da/gwn/gwn.xml">duńskim</uri>
</li>
<li>
<uri link="/news/fr/gwn/gwn.xml">francuskim</uri>
</li>
<li>
<uri link="/news/es/gwn/gwn.xml">hiszpańskim</uri>
</li>
<li>
<uri link="/news/nl/gwn/gwn.xml">holenderskim</uri>
</li>
<li>
<uri link="/news/ja/gwn/gwn.xml">japońskim</uri>
</li>
<li>
<uri link="/news/ko/gwn/gwn.xml">koreańskim</uri>
</li>
<li>
<uri link="/news/de/gwn/gwn.xml">niemieckim</uri>
</li>
<li>
<uri link="/news/pl/gwn/gwn.xml">polskim</uri>
</li>
<li>
<uri link="/news/pt_br/gwn/gwn.xml">portugalskim (Brazylia)</uri>
</li>
<li>
<uri link="/news/pt/gwn/gwn.xml">portugalskim (Portugalia)</uri>
</li>
<li>
<uri link="/news/ru/gwn/gwn.xml">rosyjskim</uri>
</li>
<li>
<uri link="/news/tr/gwn/gwn.xml">tureckim</uri>
</li>
<li>
<uri link="/news/it/gwn/gwn.xml">włoskim</uri>
</li>
</ul>
</body>
</section>
</chapter>
</guide>

