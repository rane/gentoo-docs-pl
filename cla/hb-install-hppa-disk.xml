<?xml version='1.0' encoding='UTF-8'?>
<!DOCTYPE sections SYSTEM "/dtd/book.dtd">

<!-- The content of this document is licensed under the CC-BY-SA license -->
<!-- See http://creativecommons.org/licenses/by-sa/2.5 -->

<!-- $Header: /var/cvsroot/gentoo/xml/htdocs/doc/pl/handbook/hb-install-hppa-disk.xml,v 1.18 2007/05/16 00:31:59 rane Exp $ -->

<sections>

<version>8.1</version>
<date>2007-06-26</date>

<section>
<title>Wprowadzenie do urządzeń blokowych</title>
<subsection>
<title>Urządzenia blokowe</title>
<body>

<p>
Rzućmy okiem na aspekty Gentoo Linux, oraz ogólnie Linuksa związane z dyskami.
Omówimy systemy plików, partycje oraz urządzenia blokowe. Następnie
przeprowadzimy Cię przez proces podziału twardego dysku, abyś mógł jak najlepiej
wykorzystać dostępną przestrzeń.
</p>

<p>
Zaczniemy od omówienia <e>urządzeń blokowych</e>. Najpopularniejszym z nich
prawdopodobnie jest <path>/dev/hda</path>, reprezentujący w Linuksie pierwszy
napęd IDE. Jeśli posiadasz urządzenia SCSI lub SATA, pierwszym takim
dyskiem jest <path>/dev/sda</path>.
</p>

<p>
Urządzenia blokowe stanowią abstrakcyjny interfejs dysków. Programy
użytkownika mogą z nich korzystać nie martwiąc się czy napędy
są typu IDE, SCSI lub jeszcze innego. Przechowywane dane adresuje się
za jako ciąg 512-bajtowych bloków.
</p>

</body>
</subsection>
<subsection>
<title>Partycje i plastry</title>
<body>

<p>
Teoretycznie możliwe jest przeznaczenie całego dysku na system,
zazwyczaj nie jest to jednak rozwiązanie zbyt praktyczne. Zamiast tego dzielimy
napęd na mniejsze i dużo łatwiejsze w zarządzaniu urządzenia blokowe.
W większości platform nazywane są one <e>partycjami</e>. Część architektur
korzystająca z podobnych technik nazywa je <e>plastrami</e>.
</p>

</body>
</subsection>
</section>
<section>
<title>Projektowanie schematu partycjonowania</title>
<subsection>
<title>Jak dużo i jak wielkich?</title>
<body>

<p>
Ilość partycji ściśle zależy od naszego środowiska. Na przykład jeśli
administrujemy systemem mającym wielu użytkowników prawdopodobnie uznamy za
stosowne oddzielenie <path>/home</path>, co poprawi bezpieczeństwo i uprości
proces tworzenia kopii zapasowych. Jeżeli docelowym zastosowaniem instalowanego
systemu jest serwer pocztowy to na osobnej partycji należy umieścić
<path>/var</path> gdzie przechowywane są listy. Dobry wybór systemu plików może
tu znacznie zwiększyć wydajność. Za to oddzielenie <path>/opt</path> jest
dobrym rozwiązaniem na serwerach gier, gdyż większość używanego oprogramowania
będzie instalowana właśnie tam. Powodami przyjęcia takiego rozwiązania są
również
bezpieczeństwo i łatwość tworzenia kopii zapasowych. Warto upewnić się, że
partycja <path>/usr</path> będzie wystarczająco duża ponieważ będą tam
znajdowały się nie tylko dane wszystkich aplikacji, ale również ważące 500 MB
drzewo Portage.
</p>

<p>
Jak widzisz, wiele zależy od oczekiwanego rezultatu. Wydzielenie partycji
lub woluminów ma wiele zalet:
</p>

<ul>
<li>
Masz możliwość dostosowania jak najwydajniejszego w danym zastosowaniu systemu
plików dla poszczególnych partycji lub woluminów.
</li>
<li>
Zapełnienie całego wolnego miejsca na partycji
przez wadliwie działające narzędzie nie ma
szkodliwego wpływu na całość systemu.
</li>
<li>
Jeśli to konieczne można skrócić czas kontroli systemów plików, gdyż można
jednocześnie dokonywać jej na kilku partycjach (ma to znaczenie zwłaszcza na
sprzęcie z wieloma dyskami).
</li>
<li>
Montując część partycji lub woluminów z opcjami read-only (tylko do odczytu),
nosuid (ignorowane są bity setuid), noexec (ignorowane są bity wykonywalności)
itd.
</li>
</ul>

<p>
Niestety zbyt rozbudowany podział niesie ze sobą spore niebezpieczeństwo:
źle zaplanowany zaowocuje pustkami na zbyt dużych
i ciasnotą na zbyt małych partycjach.
</p>

</body>
</subsection>
</section>
<section>
<title>Partycjonowanie dysku za pomocą fdisk</title>
<body>

<p>
Do przeprowadzenia podziału użyjemy programu <c>fdisk</c>:
</p>

<pre caption="Uruchamianie fdisk">
# <i>fdisk /dev/sda</i>
</pre>

<p>
Maszyny HPPA używają standardowych tablicy partycji DOS. Aby utworzyć nową
tablicę partycji DOS użyj polecenia <c>o</c>.
</p>

<pre caption="Tworzenie tablicy partycji DOS">
# <i>fdisk /dev/sda</i>

Command (m for help): <i>o</i>
Building a new DOS disklabel.
</pre>

<p>
PALO (bootloader HPPA) wymaga do pracy osobnej partycji. Musisz na nią
przeznaczyć przynajmniej 16MB na początku dysku. Powinna być typu <e>f0</e>
(Linux/PA-RISC boot).
</p>

<impo>
Jeśli nie utworzysz tej partycji system przestanie Cię kochać i się nie
uruchomi. Ponadto jeśli masz dysk większy niż 2GB załóż tą partycję w jego
pierwszych 2GB. PALO nie odczyta kernela znajdującego się dalej niż na
pierwszych 2GB dysku.
</impo>

<pre caption="Prosty schemat partycjonowania">
# <i>cat /etc/fstab</i>
/dev/sda2    /boot   ext3    noauto,noatime   1 1
/dev/sda3    none    swap    sw          0 0
/dev/sda4    /       ext3    noatime        0 0

# <i>fdisk /dev/sda</i>

Command (m for help): <i>p</i>

Disk /dev/sda: 4294 MB, 4294816768 bytes
133 heads, 62 sectors/track, 1017 cylinders
Units = cylinders of 8246 * 512 = 4221952 bytes

   Device Boot      Start    End     Blocks   Id  System
/dev/sda1    1      8      32953   f0  Linux/PA-RISC boot
/dev/sda2    9     20      49476   83  Linux
/dev/sda3         21     70     206150   82  Linux swap
/dev/sda4         71   1017    3904481   83  Linux
</pre>

<p>
Kiedy Twoje partycje będą już gotowe, możesz
przejść do paragrafu <uri
link="#filesystems">Zakładanie systemów plików</uri>.
</p>

</body>
</section>
<section id="filesystems">
<title>Tworzenie systemów plików</title>
<subsection>
<title>Wprowadzenie</title>
<body>

<p>
Po utworzeniu partycji nadszedł czas na założenie na nich systemów plików.
Jeśli jest Ci obojętne jakie wybierzesz lub jesteś zadowolony z domyślnych
ustawień w podręczniku, przejdź do paragrafu <uri
link="#filesystems-apply">Zakładanie systemów plików na partycji</uri>.
W przeciwnym wypadku czytaj dalej aby dowiedzieć się więcej na ich temat.
</p>

</body>
</subsection>
<subsection>
<title>Systemy Plików?</title>
<body>

<p>
Na HPPA stabilnie powinny działać systemy plików ext2, ext3, XFS i reiserfs.
Pozsostałe występują w wersjach wyłącznie testowych.
</p>

<p>
<b>ext2</b> to sprawdzony i popularny linuksowy system plików,
którego główną wadą jest to, że nie posiada księgowania. Powoduje to, iż jego
regularne kontrole przy starcie systemu bywają długotrwałe. Obecnie istnieją
nowoczesne systemy plików z księgowaniem, które można szybko sprawdzić i to
właśnie te polecamy naszym użytkownikom. Księgowanie zapobiega długotrwałym
kontrolom podczas uruchamiania systemu oraz ewentualnym błędom spójności
danych.
</p>

<p>
<b>ext3</b> to odpowiednik ext2 posiadający księgowanie w trybach full oraz
rdered, dzięki czemu w razie awarii dane odzyskiwane są błyskawicznie. ext3
używa indeksu drzewa HTree, który zapewnia wysoką wydajność w prawie wszystkich
zastosowaniach. W skrócie, ext3 to bardzo dobry i niezawodny system plików.
</p>

<p>
<b>ReiserFS</b> to system plików oparty na drzewie B+, oferujący dużą
wydajność.  Przy wielu małych plikach (poniżej 4k) może być szybszy od ext3
nawet piętnastokrotnie. ReiserFS jest wysoce skalowalny i posiada księgowanie,
Charakteryzuje go niezawodność i użyteczność zarówno na partycjach ogólnego
przeznaczenia jak i w ekstremalnych przypadkach, takich jak ogromne partycje,
operacje na wielu bardzo małych, lub bardzo dużych plikach czy też operacje na
katalogach zawierających dziesiątki tysięcy plików.
</p>

<p>
<b>XFS</b> to system plików z księgowaniem, w pełni wspierany
w Gentoo Linux przez jądro xfs-sources. Jest bardzo funkcjonalny i
zoptymalizowany do skalowalności. Zalecamy go wyłącznie do systemów z
nowoczesnymi dyskami SCSI i/lub ciągłego zapisu danych z nieprzerwanym dostępem
zasilania. Ponieważ XFS przechowuje dużo danych w pamięci RAM, źle
zaprojektowane programy (te nie zachowujące odpowiednich środków ostrożności
podczas zapisywania plików na dysk, których niestety jest sporo) mogą
doprowadzić w razie padu systemu do utraty danych.
</p>

<p>
<b>JFS</b> to bardzo wydajny system plików IBM'a wyposażony w księgowanie.
Jest dość nowy i jest jeszcze za wcześnie by oceniać jego stabilność.
</p>

</body>
</subsection>
<subsection id="filesystems-apply">
<title>Zakładanie systemu plikół na partycji</title>
<body>

<p>
Aby założyć na woluminie lub partycji system plików powinieneś
skorzystać z odpowiednich narzędzi:
</p>

<table>
<tr>
  <th>System plików</th>
  <th>Program do zakładania</th>
</tr>
<tr>
  <ti>ext2</ti>
  <ti><c>mke2fs</c></ti>
</tr>
<tr>
  <ti>ext3</ti>
  <ti><c>mke2fs -j</c></ti>
</tr>
<tr>
  <ti>reiserfs</ti>
  <ti><c>mkreiserfs</c></ti>
</tr>
<tr>
  <ti>xfs</ti>
  <ti><c>mkfs.xfs</c></ti>
</tr>
<tr>
  <ti>jfs</ti>
  <ti><c>mkfs.jfs</c></ti>
</tr>
</table>

<p>
Na przykład, aby założyć ext2 na partycji boot (w naszym przypadku
<path>/dev/sda2</path>) oraz ext2 na partycji root (w naszym przypadku
<path>/dev/sda4</path>) powinieneś wykonać następujące polecenia:
</p>

<pre caption="Zakładanie systemu plików na partycji">
# <i>mke2fs /dev/sda2</i>
# <i>mke2fs -j /dev/sda4</i>
</pre>

<p>
Teraz stwórz systemy plików na swoich partycjach.
</p>

</body>
</subsection>
<subsection>
<title>Aktywacja partycji wymiany</title>
<body>

<p>
Aby utworzyć partycję wymiany skorzystaj z programu <c>mkswap</c>.
</p>

<pre caption="Tworzenie partycji wymiany">
# <i>mkswap /dev/hda2</i>
</pre>

<p>
Do aktywowania partycji wymiany użyj programu <c>swapon</c>:
</p>

<pre caption="Aktywacja partycji wymiany">
# <i>swapon /dev/sda3</i>
</pre>

<p>
Do stworzenia i aktywowania partycji wymiany należy wykorzystać polecenia
podane powyżej.
</p>

</body>
</subsection>
</section>
<section>
<title>Montowanie</title>
<body>

<p>
Po założeniu partycji i utworzeniu na nich systemów plików nadszedł czas na ich
zamontowanie. Służy do tego program <c>mount</c>. Nie zapomnij o utworzeniu
odpowiednich katalogów dla montowanych partycji. W przykładzie zamontujemy
partycje boot i root:
</p>

<pre caption="Montowanie partycji">
# <i>mount /dev/sda4 /mnt/gentoo</i>
# <i>mkdir /mnt/gentoo/boot</i>
# <i>mount /dev/sda2 /mnt/gentoo/boot</i>
</pre>

<note>
Jeżeli chcesz przenieść <path>/tmp</path> na oddzielną partycję,
nie zapomnij po zamontowaniu odpowiednio poprawić praw dostępu: <c>chmod
1777 /mnt/gentoo/tmp</c>. Dotyczy to również <path>/var/tmp</path>.
</note>

<p>
Konieczne będzie także podmontowanie systemu plików proc (wirtualnego interfejsu
jądra) w katalogu <path>/proc</path>, najpierw jednak musimy umieścić kilka
plików na partycjach.
</p>

<p>
Kolejny rozdział to <uri link="?part=1&amp;chap=5">Wypakowywanie plików
instalacyjnych</uri>.
</p>

</body>
</section>
</sections>
