<?xml version='1.0' encoding='UTF-8'?>
<!DOCTYPE sections SYSTEM "/dtd/book.dtd">
<!-- $Header: /var/cvsroot/gentoo/xml/htdocs/doc/pl/handbook/hb-install-system.xml,v 1.27 2007/05/07 23:06:18 rane Exp $ -->

<!-- The content of this document is licensed under the CC-BY-SA license -->
<!-- See http://creativecommons.org/licenses/by-sa/2.5 -->
<sections>

<abstract>
Przed przystąpieniem do instalacji z pliku stage3 trzeba nagrać system
podstawowy.
</abstract>

<version>8.1</version>
<date>2007-07-26</date>

<section>
<title>Praca w chroot</title>
<subsection>
<title>Opcjonalnie: Wybieranie serwerów lustrzanych</title>
<body>

<p>
Aby móc szybko ściągać źródła programów, należy wybrać szybki serwer lustrzany.
Portage używa serwerów zawartych w zmiennej GENTOO_MIRRORS, która znajduje się
w pliku <path>make.conf</path>. Aby wybrać najlepsze serwery, należy wejść na
stronę <uri link="/main/en/mirrors.xml">listy serwerów lustrzanych Gentoo</uri>
i wybrać z nich te, które znajdują się najbliżej lub użyć narzędzia
<c>mirrorselect</c>, które potrafi w prosty sposób automatycznie wybrać
najlepsze serwery lustrzane.
</p>

<pre caption="Sposób użycia programu mirrorselect">
# <i>mirrorselect -i -o &gt;&gt; /mnt/gentoo/etc/make.conf</i>
</pre>

<warn>
Nie należy wybierać żadnych serwerów IPv6. Nasze pliki stage aktualnie nie
wspierają IPv6.
</warn>

<p>
Następną ważną sprawą jest ustawienie zmiennej SYNC w pliku
<path>make.conf</path>. Zmienna ta wskazuje na serwer rsync, z którego będzie
uaktualniane drzewo Portage (kolekcja ebuildów, czyli skryptów które zawierają
wszystkie informacje potrzebne do ściągnięcia i zainstalowania programów).
Można ręcznie wpisać serwer, którego chcemy używać lub skorzystać z programu
<c>mirrorselect</c>:
</p>

<pre caption="Wybór serwera rsync za pomocą programu mirrorselect">
# <i>mirrorselect -i -r -o &gt;&gt; /mnt/gentoo/etc/make.conf</i>
</pre>

<p>
Po konfiguracji plików za pomocą programu <c>mirrorselect</c> należy sprawdzić
czy wszystko zostało prawidłowo dopisane do pliku
<path>/mnt/gentoo/etc/make.conf</path>.
</p>

</body>
</subsection>
<subsection>
<title>Kopiowanie informacji o DNS</title>
<body>

<p>
Zanim zmienimy środowisko pracy, musimy wykonać pewną bardzo ważną czynność.
Jest nią przekopiowanie ustawień DNS z pliku <path>/etc/resolv.conf</path> do
nowego środowiska. Jest to konieczne, by sieć działała także tam. Plik
<path>/etc/resolv.conf</path> określa jakie serwery nazw będą używane dla
sieci.
</p>

<pre caption="Kopiowanie informacji o DNS">
<comment>(Opcja "-L" jest konieczna, sprawia, że nie zostanie skopiowane dowiązanie symboliczne)</comment>
# <i>cp -L /etc/resolv.conf /mnt/gentoo/etc/</i>
</pre>

</body>
</subsection>
<subsection test="not(func:keyval('arch')='IA64')">
<title>Montowanie systemów plików /proc i /dev</title>
<body>

<p>
Następnie przemontowujemy system plików <path>/proc</path> do
<path>/mnt/gentoo/proc</path>, aby umożliwić systemowi korzystanie z informacji
dostarczanych przez jądro także w środowisku chrootowanym oraz ponownie
montujemy system plików <path>/dev</path>.
</p>

<pre caption="Montowanie /proc i /dev">
 # <i>mount -t proc none /mnt/gentoo/proc</i>
 # <i>mount -o bind /dev /mnt/gentoo/dev</i>
</pre>

</body>
</subsection>
<subsection test="func:keyval('arch')='IA64'">
<title>Montowanie systemów plików /proc i /dev</title>
<body>

<p>
Następnie przemontowujemy system plików <path>/proc</path> do
<path>/mnt/gentoo/proc</path>, aby umożliwić systemowi korzystanie z informacji
dostarczanych przez jądro także w środowisku chrootowanym oraz ponownie
montujemy systemy plików <path>/dev</path> oraz <path>/sys</path>.
</p>

<pre caption="Montowanie /proc /sys i /dev">
# <i>mount -t proc none /mnt/gentoo/proc</i>
# <i>mount -o bind /dev /mnt/gentoo/dev</i>
# <i>mount -o bind /sys /mnt/gentoo/sys</i>
</pre>

</body>
</subsection>
<subsection>
<title>Zmiana środowiska</title>
<body>

<p>
Teraz, gdy wszystkie partycje są już założone, a podstawowe środowisko
zainstalowane, nadszedł czas wejścia do niego poprzez <e>chroot</e>. Oznacza to
przejście z systemu instalacyjnego (płyty instalacyjnej lub innego medium) do
systemu instalowanego (czyli na założone partycje).
</p>

<p>
Przechodzenie odbywa sie w trzech etapach. Najpierw zamieniamy katalog
z <path>/</path> (w systemie instalacyjnym) na <path>/mnt/gentoo</path> (na
założonych partycjach) poleceniem <c>chroot</c>. Następnie tworzymy nowe
środowisko przy pomocy polecenia <c>env-update</c>, które wyeksportuje nowe
zmienne środowiskowe. Ostatecznie wczytujemy te zmienne do pamięci poleceniem
<c>source</c>.
</p>

<pre caption="Zmiana środowiska poprzez chroot">
# <i>chroot /mnt/gentoo /bin/bash</i>
# <i>env-update</i>
>> Regenerating /etc/ld.so.cache...
# <i>source /etc/profile</i>
# <i>export PS1="(chroot) $PS1"</i>
</pre>

<p>
Gratulacje! Znajdujemy się wewnątrz nowego systemu Gentoo Linux. Oczywiście do
końca jeszcze daleko, przecież zostało jeszcze kilka rozdziałów Podręcznika do
przeczytania. :-)
</p>

</body>
</subsection>
</section>
<section>
<title>Konfiguracja Portage</title>
<subsection>
<title>Aktualizacja drzewa Portage</title>
<body>

<p>
Aktualizujemy drzewo Portage za pomocą polecenia <c>emerge --sync</c>.
</p>

<pre caption="Aktualizowanie drzewa Portage">
# <i>emerge --sync</i>
<comment>(Jeśli korzysta się z wolnych terminali, takich jak konsola bufora
ramki, należy dodać parametr --quiet dla przyspieszenia całego procesu)</comment>
# <i>emerge --sync --quiet</i>
</pre>

<p>
Portage używa protokołu RSYNC do uaktualniania drzewa pakietów. Jeżeli powyższe
polecenie zakończy się niepowodzeniem (np. z winy firewalla) używamy polecenia
<c>emerge-webrsync</c>, które ściąga i instaluje drzewo Portage przy za pomocą
protokołu HTTP.
</p>

<p>
Jeśli otrzymamy ostrzeżenie, że dostępna jest nowa wersja programu Portage i
należy dokonać jego aktualizacji, należy to natychmiast zrobić. Dokonuje się
tego poleceniem <c>emerge portage</c>.
</p>

</body>
</subsection>
<subsection>
<title>Wybór odpowiedniego profilu</title>
<body>

<p>
Najpierw mała definicja.
</p>

<p>
Profil jest szablonem budowy systemu Gentoo. Nie tylko określa domyślne
wartości dla CHOST, CFLAGS i innych ważnych zmiennych, ale również ogranicza
wersje pakietów jakie mogą zostać zainstalowane w systemie. Wszystkie te
informacje są konfigurowane przez deweloperów Gentoo.
</p>

<p>
Poprzednio profil taki był niemodyfikowalny przez użytkownika. Jednak może się
nadarzyć taka okoliczność, w której zmiana profilu będzie potrzebna.
</p>

<p>
Aktualnie używany profil można sprawdzić za pomocą poniższego polecenia:
</p>

<pre caption="Sprawdzanie profilu systemowego">
# <i>ls -FGg /etc/make.profile</i>
lrwxrwxrwx  1 48 Apr  8 18:51 /etc/make.profile -> ../usr/portage/profiles/default-linux/x86/2007.0/
</pre>

<p>
Domyślny profil jest profilem bazującym na systemie z jądrem serii 2.6. Jest to
zalecane ustawienie chociaż mamy możliwość wyboru innego profilu.
</p>

<p>
Istnieją również podprofile <c>desktop</c> oraz <c>server</c> dla niektórych
architektur. Należy przejrzeć katalog profilu <path>2007.0/</path>, aby
przekonać się czy podprofile dostępne są dla architektury używanej przez nas.
Oczywiście możemy przejrzeć plik <path>make.defaults</path> profilu
<c>desktop</c>, aby sprawdzić czy odpowiada on naszym potrzebom.
</p>

<p>
W katalogu <path>/usr/portage/profiles/</path> znajduje się wiele różnych
profili dla różnych architektur. Warto przejrzeć te dostępne dla używanej
architektury i sprawdzić czy któryś z nich będzie wygodniejszy niż ten domyślny.
</p>

<pre caption="Zmiana profilu">
# <i>ln -snf /usr/portage/profiles/&lt;nazwa&gt; /etc/make.profile</i>
</pre>

<p test="func:keyval('arch')='AMD64'">
Jeśli chce się korzystać z czystego środowiska 64-bitowego, należy wybrać profil
bez multilib.
</p>

<pre test="func:keyval('arch')='AMD64'" caption="Wybór profilu bez multilib">
# <i>ln -snf /usr/portage/profiles/default-linux/amd64/2007.0/no-multilib /etc/make.profile</i>
</pre>

</body>
</subsection>
<subsection id="configure_USE">
<title>Konfiguracja zmiennych USE</title>
<body>

<p>
<c>USE</c> to jedna z najważniejszych zmiennych w Gentoo. Niektóre programy
mogą być kompilowane z dodatkową obsługi niektórych funkcji lub bez niej. Na
przykład możliwe jest budowanie różnych programów ze wsparciem dla bibliotek
gtk lub qt. Inne pakiety możemy z kolei wyposażyć w obsługę SSL, bądź też jej
pozbawić. Jeszcze inne mogą być kompilowane ze wsparciem bufora ramki (svgalib)
zamiast X11 (serwera X).
</p>

<p>
Większość dystrybucji kompiluje swoje pakiety ze wsparciem dla tak wielu
elementów, jak to tylko możliwe, powiększając rozmiar programów i czas ich
uruchamiania, nie wspominając o olbrzymiej liczbie zależności. W Gentoo możemy
zdecydować, z którymi opcjami dany pakiet powinien być budowany. I to właśnie
jest moment, kiedy <c>USE</c> wkracza do gry.
</p>

<p>
W zmiennych <c>USE</c> definiujemy słowa kluczowe zamieniane następnie na opcje
kompilowania. Na przykład dodanie do zmiennej <e>ssl</e> włączy obsługę SSL w
programach, które go wykorzystują. <e>-X</e> usunie wsparcie dla serwera X
(należy zwrócić uwagę na znak minusa z przodu). Ustawienie <e>gnome gtk -kde
-qt3 -qt4</e> zaowocuje wsparciem dla GNOME (oraz gtk), ale nie dla KDE (i
związanym z nim ściśle qt), znakomicie przygotowując grunt pod GNOME.
</p>

<p>
Domyślny zestaw flag <c>USE</c> znajduje się w pliku <path>make.defaults</path>
wybranego profilu. Wszystkie pliki <path>make.defaults</path> znajdują się w
katalogu wskazywanym przez dowiązanie <path>/etc/make.profile</path> oraz w
katalogach nadrzędnych. Aktualna konfiguracja <c>USE</c> jest zawsze sumą
wszystkich flag ustawionych w plikach <path>make.defaults</path>. Wszystko co
umieścimy w pliku <path>/etc/make.conf</path> zostanie dodane do tej zmiennej.
Jeśli chcemy coś z niej usunąć wpisujemy wybraną flagę ze znakiem minus na
początku. <e>Nie wolno</e> zmieniać plików wewnątrz katalogu
<path>/etc/make.profile</path>, zmiany zostaną nadpisane przy następnej
aktualizacji drzewa Portage.
</p>

<p>
Pełny opis <c>USE</c> znajduje się w drugiej części Podręcznika Gentoo, w
rozdziale <uri link="?part=2&amp;chap=2">Flagi USE</uri>. Kompletną
charakterystykę dostępnych flag USE znajdziemy w pliku
<path>/usr/portage/profiles/use.desc</path>.
</p>

<pre caption="Przegląd dostępnych flag USE">
# <i>less /usr/portage/profiles/use.desc</i>
<comment>(Używamy strzałek, aby przewijać plik. Aby wyjść naciskamy 'q')</comment>
</pre>

<p>
Jako przykład przedstawimy flagi <c>USE</c> dla systemu bazującego na KDE ze
wsparciem dla DVD, ALSA i nagrywania CD:
</p>

<pre caption="Edytowanie /etc/make.conf">
# <i>nano -w /etc/make.conf</i>
</pre>

<pre caption="Ustawienia USE">
USE="-gtk -gnome qt3 qt4 kde dvd alsa cdr"
</pre>

</body>
</subsection>
<subsection>
<title>Opcjonalnie: Lokalizacje GLIBC</title>
<body>

<p>
Zwykle w systemie używa się tylko jednej, góra dwóch lokalizacji.  Można je
wybrać w pliku <path>/etc/locale.gen</path>.
</p>

<pre caption="Otwieranie pliku /etc/locale.gen">
# <i>nano -w /etc/locale.gen</i>
</pre>

<p>
Poniższy przykład to lokalizacje polskie oraz angielskie (Ameryka) z obsługą
kodowania znaków (jak UTF-8).
</p>

<pre caption="Ustawianie lokalizacji">
en_US ISO-8859-1
en_US.UTF-8 UTF-8
pl_PL ISO-8859-2
pl_PL.UTF-8 UTF-8
</pre>

<p>
Następnie należy uruchomić polecenie <c>locale-gen</c>, które utworzy wszystkie
lokalizacje wybrane w pliku <path>/etc/locale.gen</path>.
</p>

<p>
Kolejny etap instalacji to <uri link="?part=1&amp;chap=7">Konfigurowanie
jądra</uri>.
</p>

</body>
</subsection>
</section>
</sections>
