<?xml version='1.0' encoding="utf-8"?>
<!DOCTYPE sections SYSTEM "/dtd/book.dtd">

<!-- The content of this document is licensed under the CC-BY-SA license -->
<!-- See http://creativecommons.org/licenses/by-sa/1.0 -->

<!-- $Header: /var/www/viewcvs.gentoo.org/raw_cvs/gentoo/xml/htdocs/proj/en/hardened/selinux/hb-selinux-libsemanage.xml,v 1.1 2006/10/15 20:32:39 pebenito Exp $ -->

<sections>
<version>1.0</version>
<date>2006-10-15</date>

<section>
<title>Infrastruktura zarządzania SELinux</title>
<subsection>
<body>

<p>
Infrastruktura zarządzania SELinux odpowiada za kilka aspektów polityki
SELinux. Narzędzia wchodzące w skład infrastruktury są oparte na bibliotece
libsemanage. Istnieje kilka programów przeznaczonych do różnych zadań, między
innymi <c>semanage</c> i <c>semodule</c>. Pozwalają one na zmianę różnych
aspektów polityki, nie wymagając przy tym jej plików źródłowych.
</p>

</body>
</subsection>
</section>

<section>
<title>Zarządzanie modułami polityki</title>
<subsection>
<title>Czym jest moduł polityki?</title>
<body>

<p>
SELinux obsługuje modularne polityki. Oznacza to, że kilka elementów zostaje
połączonych w celu stworzenia jednej polityki, która może być załadowana do
jądra systemu. Struktura ta przypomina bydowę jądra Linux i jego
modułów. Istnieje główny plik kernela, ładowany w czasie startu system, a także
rozmaite moduły, które można załadować (pod warunkiem spełnienia ich zależności)
oraz usunąć z działającego już jądra bez jego restartowania. Podobnie każda
polityka składa się z zasadniczej części oraz zera lub większej liczby
modułów. Moduły budowane są poprzez kompilowanie pewnych zasad polityki i
tworzenie pakietu (plik *.pp), który zawiera skompilowany wcześniej plik i
opcjonalnie informacje na temat kontekstów plików.
</p>

<p>
Podstawowy moduł polityki (plik base.pp) zawiera jej elementarne
wymagania. Wszystkie modularne polityki muszą składać się przynajmniej z modułu
<c>base</c>. W Gentoo istnieje polityka zawierająca moduły dla wszystkich części
profilu systemu. Znajduje się ona w pakiecie
<c>selinux-base-policy</c>. Pozostałe pakiety odpowiedzialne za instalowanie
polityk, które znajdują się w drzewie Portage, zawierają jeden lub więcej
modułów.
</p>

<p>
Więcej informacji o tworzeniu modułów, a w szczególności na temat zarządzania
lokalnymi modyfikacjami wykorzystywanej polityki, można uzyskać w <uri
link="selinux-handbook.xml?part=3&amp;chap=5">Przewodniku po modułach
polityki</uri>.
</p>

</body>
</subsection>

<subsection>
<title>Pamięć modułów SELinux</title>
<body>

<p>
Gdy moduł polityki jest dodawany lub usuwany z jądra systemu zostaje on
skopiowany lub wykasowany ze specjalnej pamięci modułów SELinux. W tym
repozytorium znajdują się wszystkie moduły, wykorzystane do utworzenia aktualnie
używanej polityki oraz kilka plików pomocniczych. Znajduje się ono w katalogu
<path>/etc/selinux/{strict,targeted}/modules</path>. Nigdy nie jest konieczny
bezpośredni dostęp do pamięci modułów. Wszytkie operacje powinny być wykonywane
przy pomocy narzędzi opartych na bibliotece libsemanage.
</p>


<p>
Biblioteka libsemanage obsługuje pamięć modułów na zasadzie transakcji. Oznacza
to, że jeśli wykonywana jest grupa operacji (transakcja) i jedna z nich nie
powiedzie się, to cała transakcja zostaje anulowana. Pozwala to na utrzymanie
spójności pamięci modułów.
</p>


<p>
Zarządzanie pamięcią modułów jest możliwe przy użyciu polecenia
<c>semodule</c>. Aby wyświetlić zawartość repozytorium, należy skorzystać z
parametru <c>-l</c>.
</p>

<pre caption="Wyświetlanie zawartości pamięci modułów">
# semodule -l
distcc1.1.1
</pre>


<p>
Bazowy moduł jest wymagany we wszystkich przypadkach i nie posiada oznaczenia
wersji, więc nie pojawia się na liście. Wszystkie inne moduły zostaną wypisane
razem z ich wersjami.
</p>

</body>
</subsection>

<subsection>
<title>Ładowanie modułu polityki</title>
<body>

<p>
Dodając moduły należy odwoływać się do nich poprzez nazwy plików.
</p>

<pre caption="Ładowanie modułu do jądra">
# <i>semodule -i module.pp</i>
</pre>


<p>
Powyższe polecenie spowoduje załadowanie modułu do pamięci modułów dla używanej
obecnie polityki zgodnie z ustawieniami w pliku
<path>/etc/selinux/config</path>. Jeśli umieszczanie modułu w repozytorium
zakończy się sukcesem, to polityka zostanie ponownie załadowana, o ile nie użyto
parametru <c>-n</c>. Aby załadować moduł do pamięci innej polityki, należy użyć
parametru <c>-s</c>.
</p>

<pre caption="Ładowanie modułu do innej polityki">
# <i>semodule -s targeted -i module.pp</i>
</pre>

<p>
Ponieważ powyższe polecenie odnosi się do innej polityki niż obecnie używana,
nie zostanie ona załadowana.
</p>

</body>
</subsection>

<subsection>
<title>Usuwanie modułu polityki</title>
<body>

<p>
Usuwając moduł odwołujemy się do niego poprzez jego nazwę w pamięci modułów.
</p>

<pre caption="Usuwanie modułu">
# <i>semodule -r module</i>
</pre>


<p>
Powyższe polecenie spowoduje usunięcie modułu z pamięcie obecnie używanej
polityki, zgodnie z ustawieniami w pliku <path>/etc/selinux/config</path>. Jeśli
zakończy się to sukcesem, polityka zostanie ponownie załadowana, o ile nie użyto
parametru <c>-n</c>. W czasie usuwania modułów można również wykorzystać
parametr <c>-s</c>.
</p>

</body>
</subsection>
</section>

<section>
<title>Konfigurowanie odwzorowań użytkowników na tożsamości SELinux</title>
<subsection>
<body>

<p>
Obecnie przypisywanie użytkownikom zestawów ról odbywa się poprzez tworzenie
odwzorowań kont użytkowników na tożsamości SELinux. Gdy użytkownik loguje się do
systemu, program odpowiedzialny za ten proces ustawia dla tego użytkownika
tożsamość SELinux na podstawie odwzorowań. Jeśli nie ma żadnego jawnego
odwzorowania, wykorzystane zostanie odwzorowanie o nazwie <c>__default__</c>.
</p>


<p>
Do zarządzania odwzorowaniami służy program <c>semanage</c>.
</p>

<pre caption="Odwzorowania">
# <i>semanage login -l</i>
Login NameSELinux User

__default__ user_u
rootroot
</pre>

</body>
</subsection>

<subsection>
<title>Dodawanie odwzorowań</title>
<body>

<p>
Aby utworzyć odwzorowanie użytkownika <c>pebenito</c> na tożsamość SELinux o
nazwie <c>staff_u</c>, należy wykonać polecenie:
</p>

<pre caption="Dodawanie odwzorowań">
# <i>semanage login -a -s staff_u pebenito</i>
</pre>


<p>
Więcej informacji na temat dostępnych tożsamości SELinux można uzyskać w
dokumencie <uri link="selinux-handbook.xml?part=3&amp;chap=1#doc_chap3">Przegląd
SELinux</uri>.
</p>

</body>
</subsection>

<subsection>
<title>Usuwanie odwzorowań</title>
<body>

<p>
Usunięcie odwzorowania użytkownika <c>pebenito</c> na tożsamość SELinux jest
możliwe przy pomocy polecenia:
</p>

<pre caption="Usuwanie odwzorowania">
# <i>semanage login -d pebenito</i>
</pre>

<note>
Odwzorowania użytkowników określone przez politykę bezpieczeństwa (a nie przez
infrastrukturę zarządzania) nie mogą zostać usunięte.
</note>

</body>
</subsection>
</section>

<section>
<title>Konfigurowanie domyślnych wartości zmiennych</title>
<subsection>
<body>

<p>

Program <c>setsebool</c> jest narzędziem opartym o bibliotekę libsemanage. Jego
podstawową funkcją jest ustawianie wartości zmiennych związanych z
SELinux. Jeśli jednak system zostanie wyłączony, to po jego powtórnym włączeniu
zmienne zostaną ustawione na wartości domyślne, określone w polityce
bezpieczeństwa. Przy pomocy parametru <c>-P</c> można przypisać zmiennej nową
wartość i uczynią ją domyślną dla tej zmiennej.
</p>

<pre caption="Ustawianie domyślnej wartości zmiennej">
# <i>setsebool -P fcron_crond 1</i>
</pre>


<p>
Powyższe polecenie spowoduje przypisanie zmiennej <c>fcron_crond</c> wartości
logicznej prawdy i uczyni tę wartość domyślną dla zmiennej.
</p>

</body>
</subsection>
</section>

<section>
<title>Konfigurowanie tożsamości SELinux</title>
<subsection>
<body>

<p>
Zazwyczaj nie ma potrzeby dodawania tożsamości SELinux do polityki, gdyż
odwzorowania użytkowników na tożsamości są wystarczające. Niemniej, może to
ułatwić zarządzanie, ponieważ tożsamość stanowi część kontekstu komunikatu
odmowy dostępu.
</p>


<p>
Do zarządzania tożsamościami SELinux służy program <c>semanage</c>.
</p>

<pre caption="Wylistowanie tożsamości SELinux">
# <i>semanage user -l</i>
SELinux UserSELinux Roles

rootsysadm_r staff_r
staff_u sysadm_r staff_r
sysadm_usysadm_r
system_usystem_r
user_uuser_r
</pre>

</body>
</subsection>

<subsection>
<title>Dodawanie tożsamości</title>
<body>

<p>
Poza określeniem ról dla tworzonej tożsamości, należy również wybrać przedimek,
odpowiadający jednej z ról, na przykład <c>staff</c> lub <c>sysadm</c>. Zostanie
on wykorzystany przy znakowaniu katalogu domowego. Przykładowo, jeśli prefiks ma
postać <c>staff</c>, to katalogi domowe użytkowników, których konta zostaną
odwzorowane na tę tożsamość, zostaną oznakowane etykietami
<c>staff_home_dir_t</c>.
</p>


<p>
Tożsamość <c>test_u</c> z rolami <c>staff_r</c> i <c>sysadm_r</c> oraz prefiksem
<c>staff</c> można utworzyć przy pomocy następującego polecenia:
</p>

<pre caption="Tworzenie nowej tożsamości">
# <i>semanage user -a -R 'staff_r sysadm_r' -P staff test_u</i>
</pre>

<note>
Aby wykorzystać nową tożsamość, należy dodać odpowiednie odwzorowania
użytkowników na tę tożsamość.
</note>

</body>
</subsection>

<subsection>
<title>Usuwanie tożsamości</title>
<body>

<p>
Do usuwania tożsamości służy następujące polecenie:
</p>

<pre caption="Usuwanie tożsamości test_u">
# <i>semanage user -d test_u</i>
</pre>

<note>
Nie jest możliwe usunięcie tożsamości określonych przez politykę bezpieczeństwa,
a jedynie tych które sami dodaliśmy.
</note>

</body>
</subsection>
</section>

</sections>
