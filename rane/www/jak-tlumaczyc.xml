<?xml version="1.0" encoding="UTF-8"?>
<!DOCTYPE guide SYSTEM "/dtd/guide.dtd">

<guide link="jak-tlumaczyc.xml" lang="pl">
<title>Przewodnik dla tłumaczy dokumentacji Gentoo na język polski</title>

<author title="Autor">
  <mail link="rane@gentoo.pl">Łukasz Damentko</mail>
</author>

<abstract>
Przewodnik dla tłumaczy dokumentacji Gentoo na język polski.
</abstract>

<version>4.0</version>
<date>2005-15-08</date>

<chapter>
<title>Wprowadzenie</title>
<section>
<body>

<p>
Podstawową zasadą obowiązującą każdego tłumacza jest dobra znajomość języka
angielskiego. Bardzo ważne jest tu słownictwo techniczne dotyczące systemu
Linux, oprogramowania, sprzętu oraz samego Gentoo. Oprócz tego każdy chętny
powinien posiadać wiedzę i doświadczenie w używaniu naszej dystrybucji.
</p>

<p>
Informacje zawarte w tym dokumencie zostały spisane, aby ułatwić nowym osobom
dołączenie do projektu oraz w celu usystematyzowania wszystkich zasad i reguł
obowiązujących obecnych członków naszego zespołu.
</p>

<p>
Wszelkie propozycje zmian tego tekstu należy kierować do <mail
link="rane@gentoo.org">koordynatora</mail> polskiego projektu tłumaczenia
dokumentacji Gentoo.
</p>

<p>
Zaczniemy od omówienia procesu tłumaczenia dokumentu:
</p>

</body>
</section>
</chapter>
<chapter>
<title>Przygotowanie środowiska pracy</title>
<section>
<body>

<p>
Najpierw musimy pobrać angielski plik:
</p>

<pre caption="Pobieranie i rozpakowywanie dokumentacji w języku angielskim">
$ <i> wget http://dev.gentoo.org/~rane/docget.py</i>
$ <i> chmod +x docget.py</i>
$ <i> ./docget.py ${plik}.xml</i>
</pre>

<p>
Program docget został napisany przez <mail link="lucass@gentoo.org">Łukasza
Strzygowskiego</mail> na potrzeby polskiego projektu tłumaczenia dokumentacji
Gentoo i służy do pobierania angielskich plików dokumentacji w formacie xml.
<c>${plik}.xml</c> to nazwa dokumentu, który chcemy pobrać, otrzymuje się ją
zwykle w mailu zwrotnym po zgłoszeniu się do projektu.
</p>

<p>
Następnie w katalogu, w którym wykonaliśmy polecenie docget odszukujemy plik do
tłumaczenia. Najpierw jednak przygotujemy sobie najlepszy w świecie edytor, vim,
do pracy w kodowaniu UTF-8 i nauczymy go odpowiednio zawijać długie wiersze.
</p>

<p>
Otwieramy plik <path>~/.vimrc</path>:
</p>

<pre caption="Otwieranie pliku ~/.vimrc">
$ <i>vim ~/.vimrc</i>
</pre>

<p>
I dopisujemy do niego następujące linijki:
</p>

<pre caption="Konfigurowanie edytora vim">
set termencoding=iso-8859-2
set fileencoding=utf-8
set encoding=utf-8
set textwidth=80
</pre>

<p>
Oczywiście dokument można przetłumaczyć w dowolnym edytorze. Wciąż obowiązuje
jednak zasada, że ma to być tekst zakodowany w UTF-8 i z wierszami zawiniętymi
po 80 znaku.
</p>

</body>
</section>
</chapter>
<chapter>
<title>Tłumaczenie dokumentu</title>
<section>
<body>

<p>
Pora na przetłumaczenie czegoś, odnajdujemy i otwieramy nasz xml, np.
<path>home-router-howto.xml</path>.
</p>

<pre caption="Edytowanie dokumentu">
$ <i> vim home-router-howto.xml</i>
</pre>

<p>
Naszym oczom ukaże się ładnie pokolorowany plik, w którym musimy nanieść
odpowiednie poprawki. Jak to zrobić? Zamieniając angielski tekst polskim i
starając się jednocześnie nie zrujnować składni xml.
</p>

<impo>
Dokumenty muszą być pisane w formie bezosobowej: "należy", "trzeba", "warto",
którą czasami można poprzeć także liczbą mnogą "robimy", "instalujemy",
"klikamy" itp. Zakazane jest pisanie per "ty", nawet jeśli taka forma jest
używana w oryginale.
</impo>

<p>
Kilka przykładów:
</p>

<pre caption="Nagłówek">
&lt;?xml version='1.0' encoding="UTF-8"?&gt;
&lt;!DOCTYPE guide SYSTEM "/dtd/guide.dtd"&gt;
&lt;!-- $Header$ --&gt;

&lt;guide link="/doc/<i>pl</i>/home-router-howto.xml" <i>lang="pl"</i>&gt;
&lt;title&gt;<i>Konfiguracja routera</i>&lt;/title&gt;

&lt;author title="<i>Autor</i>"&gt;
  &lt;mail link="swift@gentoo.org"&gt;Sven Vermeulen&lt;/mail&gt;
&lt;/author&gt;
<i>&lt;author title="Tłumaczenie"&gt;
  &lt;mail link="rane@gentoo.org">Łukasz Damentko&lt;/mail&gt;
&lt;/author&gt;</i>

&lt;abstract&gt;
<i>Krótki opis umożliwiający skonfigurowanie routera łączącego domową sieć z
Internetem.</i>
&lt;/abstract&gt;

&lt;!-- The content of this document is licensed under the CC-BY-SA license --&gt;
&lt;!-- See http://creativecommons.org/licenses/by-sa/2.5 --&gt;
&lt;license/&gt;

&lt;version&gt;1.10&lt;/version&gt;
&lt;date&gt;2005-08-14&lt;/date&gt;
</pre>

<p>
Na niebiesko zaznaczono wszystkie zmiany jakie musi wprowadzić tłumacz:
</p>

<ol>
  <li>
    Zaczynamy od przetłumaczenia tytułu dokumentu - znajdującego się wewnątrz
    taga <c>&lt;title&gt;</c>
  </li>
  <li>
    W linii <c>&lt;guide&gt;</c> zmieniamy w ścieżce dokumentu wpis <c>en</c> na
    <c>pl</c> i dodajemy parametr <c>lang="pl"</c>. Dzięki temu będzie
    wyświetlana prawidłowa strona przeznaczona do druku oraz pojawi się polska
    wersja daty i komentarzy w pliku (np. "Uwaga" zamiast "Warning").
  </li>
  <li>
    Role wszystkich autorów oryginału należy przetłumaczyć na język polski.
    Najczęściej występujące funkcje to "Autor" ("Author") i "Redaktor"
    ("Editor").
  </li>
  <li>
    Oczywiście należy się podpisać, obowiązuje zasada, że dokumenty podpisujemy
    pełnym imieniem i nazwiskiem. Wzór wpisu znajduje się powyżej, adres e-mail
    jest opcjonalny i jego dodanie zależy od woli tłumacza. Jeśli nie chcemy go
    dodać usuwamy wpisy <c>&lt;mail link=""&gt;</c> i <c>&lt;/mail&gt;</c> wokół
    nazwiska.
  </li>
  <li>
    Należy także przetłumaczyć zawartość taga <c>&lt;abstract&gt;</c>. Jest ona
    wyświetlana jako krótkie podsumowanie zawartości dokumentu w prawym górnym
    rogu jego strony oraz we wszystkich spisach treści pod jego tytułem.
  </li>
</ol>

<pre caption="Akapit">
&lt;p&gt;
<i>Pliki "stage" znajdują się w katalogu
&lt;path&gt;/mnt/cdrom/stages&lt;/path&gt; płyty instalacyjnej. Ich listę możemy
uzyskać poleceniem &lt;c&gt;ls&lt;/c&gt;:</i>
&lt;/p&gt;
</pre>

<p>
Uwagi:
</p>

<p>
Pamiętamy o wszystkich <c>&lt;path&gt;</c>, <c>&lt;c&gt;</c> i <c>&lt;e&gt;</c> z oryginału i podkreślamy je we
właściwy sposób również w odpowiednich fragmentach przetłumaczonego tekstu.
</p>

<ul>
  <li>
    <c>&lt;path&gt;</c> powinnien obejmować wszystkie ścieżki i nazwy plików,
  </li>
  <li>
    <c>&lt;c&gt;</c> służy do wyróżnienia na niebiesko poleceń wpisywanych przez
    użytkownika,
  </li>
  <li>
    <c>&lt;e&gt;</c> pozwala na wyróżnienie jakiegoś tekstu, który <e>musi</e>
    być zauważony przez czytelnika.
  </li>
</ul>

<pre caption="Przykład listingu">
&lt;pre caption="<i>Edytowanie pliku client.conf</i>"&gt;
# &lt;i&gt;vim /etc/cups/client.conf&lt;/i&gt;

&lt;comment&gt;(<i>Oczywiście wpis printserver.mydomain należy zastąpić nazwą odpowiedniego serwera wydruku</i>)&lt;/comment&gt;
ServerName &lt;i&gt;printserver.mydomain&lt;/i&gt;
&lt;/pre&gt;
</pre>

<p>
Tu również musimy zachować oryginalne tagi.
</p>

<ul>
  <li>
    <c>&lt;i&gt;</c> podkreśli polecenia wpisywane przez użytkownika na
    niebiesko, jest to lokalny odpowiednik <c>&lt;c&gt;</c> z akapitu.
  </li>
  <li>
    Zawartość <c>&lt;comment&gt;</c> trzeba przetłumaczyć, w dokumencie jest ona
    wyświetlana na czerwono
  </li>
</ul>  

<p>
W ten sposób, <e>możliwie wiernie</e>, zdanie po zdaniu, tłumaczymy cały
dokument. Nie wolno kopiować gramatyki i interpunkcji oryginału, język polski ma
zupełnie inne zasady i ślepe tłumaczenie słowo po słowie zwykle kończy się
katastrofą i obłożeniem klątwą do siódmego pokolenia (włącznie) przez dział
korekty.
</p>

<p>
Kiedy skończymy musimy sprawdzić czy nie zrujnowaliśmy składni xml - dokonuje
się tego przy pomocy programu <c>xmllint</c>:
</p>

<pre caption="Sprawdzanie poprawności składni XML">
$ <i>xmllint --valid --noout ${plik}.xml</i>
</pre>

<note>
Przed pierwszym użyciem <c>xmllint</c> należy dodać następujący wpis do pliku
<path>/etc/xml/catalog</path>:
</note>

<pre caption="Plik /etc/xml/catalog">
&lt;rewriteURI uriStartString="/dtd" rewritePrefix="/usr/portage/metadata/dtd/"/&gt;
</pre>

<p>
W razie problemów z wpisaniem tej linii można skonsultować się z moim plikiem,
który znajduje się pod adresem <uri>http://dev.gentoo.org/~rane/catalog.txt</uri>.
</p>


<p>
Jeśli program nie wydrukuje żadnych komunikatów o błędach możemy przystąpić
do (niezbędnej przed wysłaniem dokumentu w świat) korekty.
</p>

<pre caption="Otwieranie pliku tłumaczenia">
$ <i>vim ${plik}.xml</i>
</pre>

<p>
W tym momencie zapominamy o oryginalnym, angielskim tekście i poprawiamy cały
dokument tak, aby wyglądał możliwie naturalnie dla naszych rodaków. Warto
poprawić styl i budowę zdań. Staramy się również wyłowić wszystkie błędy
ortograficzne, gramatyczne i interpunkcyjne jakie popełniliśmy w trakcie
tłumaczenia. Wszelkie wątpliwości pomogą nam rozwiać: 
</p>

<ul>
  <li>
    Serwis <uri link="http://polszczyzna.pwn.pl">polszczyzna.pwn.pl</uri>.
  </li>
  <li>
    Informacje zebrane na stronie <uri
    link="http://venus.ci.uw.edu.pl/~milek/slowniki/zasady.htm"> Marcina
    Miłkowskiego</uri>.
  </li>
  <li>
    <uri link="http://helion.pl/autor/6slown.htm">Zalecenia wydawnictwa
    Helion</uri> dotyczące tłumaczenia wybranych terminów informatycznych.
   </li>
  <li>
    Zawierający mnóstwo praktycznych uwag
    <uri link="http://www.piotr.kresak.pl/konwen222.htm">poradnik</uri> dla
    tłumaczących oprogramowanie firmy Lotus.
  </li>
  <li>
    Świetny angielskojęzyczny serwis <uri
    link="http://answers.com">answers.com</uri> zawierający ogromny zbiór
    definicji z wielu różnych dziedzin, w tym tej najbardziej nas interesującej
    - informatyki.
  </li>
  <li>
    Mała powtórka z <uri link="http://aula.home.pl/tekst.htm#znaki_interp">
    interpunkcji</uri> dzięki wydawnictwu AULA.
  </li>
  <li>
    <uri link="http://zls.mimuw.edu.pl/~alx/slownik/slownik.html">Słownik
    terminologii internetowej</uri>. 
  </li>
</ul>

<p>
Jeśli wciąż nie jesteśmy czegoś pewni odwiedzamy kanał #gentoo-doc-pl w sieci
freenode i pytamy przebywających tam innych tłumaczy o ich zdanie w
kontrowersyjnej sprawie. Możemy również zapisać się i wysłać maila na listę
dyskusyjną tłumaczy Gentoo - o której opowiemy nieco później.
</p>

<p>
Oto polecenia umożliwiające w większości klientów, np. w <c>irssi</c> połączenie
się z siecią <e>Freenode</e> i wejście na kanał projektu:
</p>

<pre caption="Wchodzenie na kanał #gentoo-doc-pl">
<i>/connect irc.freenode.net</i>
<i>/join #gentoo-doc-pl</i>
</pre>

<p>
Kiedy skończymy tłumaczenie wysyłamy spakowany za pomocą <c>bzip2</c> plik na
adres <mail>rane@gentoo.org</mail> i czekamy aż po wnikliwej i bezlitosnej
weryfikacji trafi na oficjalną stronę Gentoo i zapewni nam sławę na wieki.
</p>

<pre caption="Pakowanie pliku za pomocą bzip2">
$ <i>bzip2 file.xml</i>
</pre>

</body>
</section>
</chapter>
<chapter>
<title>Kodowanie UTF-8</title>
<section>
<body>

<p>
Ekipa Gentoo Linux promuje Unicode (UTF-8) jako oficjalny standard kodowania
znaków. Definiuje on litery narodowe niemal wszystkich języków świata i napisana
jest w nim cała dokumentacja Gentoo. 
</p>

<p>
Wcześniej, w paragrafie dotyczącym środowiska pracy zachęcaliśmy do
przestawienia edytora na pracę w UTF-8. Inną metodą otrzymania tekstu w
prawidłowym kodowaniu jest skorzystanie z odpowiedniego do tego programu.
</p>

<p>
Bardzo prostym i wygodnym programem służącym do konwersji kodowania jest
<c>app-text/recode</c>.
</p>

<p>
Przed użyciem trzeba go zainstalować.
</p>

<pre caption="Instalowanie recode">
# <i>emerge app-text/recode</i>
</pre>

<p>
Następnie można skorzystać z niego do zmiany kodowania na takie, jakie jest
wymagane przez Projekt:
</p>

<pre caption="Zmiana kodowania pliku za pomocą recode">
$ <i>recode l2..u8 plik.xml</i>
</pre>

<p>
Takie polecenie spowoduje zamianę kodowania pliku <path>plik.xml</path> z
<c>l2</c> (oznaczającego iso8859-2) na <c>u8</c> (skrót kodowania UTF-8). 
</p>

<p>
Pełną listę dostępnych kodowań pomiędzy którymi można konwertować pliki uzyskamy 
dzięki poleceniu <c>recode -l</c>. Więcej informacji na temat programu
<c>recode</c> można znaleźć w jego manualu.
</p>

<pre caption="Dodatkowe informacje o pracy z recode">
$ <i>recode -l</i>
$ <i>man recode</i>
</pre>

</body>
</section>
</chapter>
<chapter id="dict">
<title>Słownik</title>
<section>
<body>

<p>
Dysponujemy słownikiem zawierającym ponad 13000 terminów informatycznych, w
miarę możliwości należy wybierać słowa w nim się znajdujące.
</p>

<p>
Słownik można pobrać z mojej strony, później można go przeszukać za pomocą
polecenia <c>grep</c>:
</p>

<pre caption="Praca ze słownikiem">
$ <i>wget http://dev.gentoo.org/~rane/slownik.txt</i>
$ <i>grep 'cross compiler' slownik.txt</i>
cross compiler  kompilator skrośny
</pre>

</body>
</section>
</chapter>
<chapter id="list">
<title>Grupa dyskusyjna</title>
<section>
<body>

<p>
Wszystkich tłumaczy zapraszamy do zapisania się na specjalnie dla nich utworzoną
listę mailingową. Wystarczy wysłać pusty mail pod adres
<c>gentoo-doc-pl-subscribe@gentoo.org</c> i czekać na list z informacjami o tym
jak się zapisać. Jest to nasz oficjalny kanał wymiany informacji.
</p>

</body>
</section>
</chapter>
<chapter>
<title>Program "tlumacz"</title>
<section>
<body>

<p>
Szukanie znaczenia wszelkich angielskich słówek ułatwia skrypt "tlumacz"
napisany na licencji GPL przez <mail link="aye@gentoo.pl">Marcina
Kryczka</mail>.
</p>

<pre caption="Pobieranie tlumacza">
$ <i>wget http://dev.gentoo.org/~rane/tlumacz</i>
</pre>

<p>
Znajdowanie słówek jest banalnie proste, znacznie łatwiejsze niż szukanie na
stronach internetowych, czy szukanie w normalnym słowniku.
</p>

<pre caption="Przykład użycia tlumacza">
<comment>Najpierw nadajemy programowi atrybut wykonywalności.</comment>
$ <i> chmod +x tlumacz</i>
<comment>Następnie możemy przystąpić do wyszukiwania znaczeń interesujących nas słówek.</comment>
$ <i> ./tlumacz emerge</i> 
ang-pol
   emerge [29](Ectaco-Poland)
      v,
      1 wynurzac sie
      2 ukazac sie
      3 wydostac sie
      4 pojawic sie
      5 wygladac
      6 wychodzic
      7 wylaniac sie
      8 powstac
      9 wynikac
      10 nasunac sie
   emerge from the water [30](Ectaco-Poland)
      v,
      wyplynac
</pre>

</body>
</section>
</chapter>
</guide>
