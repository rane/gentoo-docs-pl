<?xml version="1.0" encoding="UTF-8"?>
<!DOCTYPE guide SYSTEM "/dtd/guide.dtd">

<guide link="jak-aktualizowac.xml" lang="pl">
<title>Aktualizacja tłumaczeń dokumentacji Gentoo</title>

<author title="Autor">
  <mail link="rane@gentoo.pl">Łukasz Damentko</mail>
</author>

<abstract>
Opis dla osób chcących pomóc w aktualizowaniu polskich wersji dokumentów
dostępnych na oficjalnych stronach Gentoo.
</abstract>

<version>1.0</version>
<date>2005-19-08</date>

<chapter>
<title>Wprowadzenie</title>
<section>
<body>

<p>
Postaram się tu możliwie krótko omówić proces aktualizowania polskiego
dokumentu znajdującego się w <uri
link="http://gentoo.org/doc/pl/list.xml">zasobach dokumentacji Gentoo</uri>.
</p>

<p>
Aktualizowanie przetłumaczonej dokumentacji jest ważnym aspektem pracy nad nią i
jest niezbędne, aby nadal była przydatna dla użytkowników naszej bardzo szybko
rozwijającej się dystrybucji. Zajmuje zdecydowanie mniej czasu niż tłumaczenie
dokumentów od zera, zwykle jest to kilka kosmetycznych poprawek, czasem trzeba
dopisać jakiś akapit lub usunąć nieaktualne informacje. Jest to dobry wybór dla
osób chcących nam pomóc, ale nie dysponujących zbyt dużą ilością wolnego czasu.
</p>

<p>
Przy aktualizacji skorzystamy z kilku bardzo wygodnych i intuicyjnych narzędzi,
które znacznie ułatwią naszą pracę. Przede wszystkim będzie to tabela znajdująca
się na <uri link="http://dev.gentoo.org/~rane/trads.xml">oficjalnej stronie
projektu</uri>, która umożliwi wyświetlenie różnic pomiędzy wersjami
angielskimi. Omówimy też proces tworzenia pliku diff zawierającego naszą
aktualizację oraz sposoby podzielenia się nim ze społecznością Gentoo.
</p>

<p>
Wszystkie pytania, uwagi i propozycje zmian tego tekstu należy zgłaszać do <mail
link="rane@gentoo.org">koordynatora</mail> polskiego projektu tłumaczenia
dokumentacji Gentoo.
</p>

<p>
Jeśli będzie to pierwsza praca wykonywana przy dokumentacji Gentoo, warto
przedtem zapoznać się z <uri
link="http://dev.gentoo.org/~rane/jak-tlumaczyc.xml">przewodnikiem dla tłumaczy
dokumentacji Gentoo na język polski</uri>.
</p>

</body>
</section>
</chapter>

<chapter>
<title>Aktualizowanie dokumentu</title>
<section>
<title>Wybieranie dokumentu do aktualizacji i pobieranie go na dysk</title>
<body>

<p>
Zaczynamy od udania się pod adres
<uri>http://dev.gentoo.org/~rane/trads-0.xml</uri> i przyjrzenia się
znajdującej się tam tabeli z listą dokumentów. Musimy wybrać tekst, który
będziemy aktualizować. Na samym początku musimy znaleźć nieaktualny dokument,
najłatwiej zrobić to przeglądając kolumnę zatytułowaną <e>Diff wersji
angielskich</e>. Większość pól tej kolumny powinna być pusta, wpisy znajdują
się tylko w wierszach z nieaktualnymi dokumentami. Również kolorowe kropki
powinny ułatwić namierzenie takiego tekstu. Zielona oznacza, że dokument jest
aktualny, a żółta, pomarańczowa i czerwona informują o tym, że nie został
jeszcze poprawiony.
</p>

<p>
Zatem wybieramy któryś z nieaktualnych plików (warto wybierać najpierw te z
większą ilością kropek, są bardziej nieaktualne od pozostałych). Wyższy
priorytet mają dokumenty z kropkami czerwonymi niż te z żółtymi.
</p>

<figure link="images/tabela.jpg" caption="Wycinek tabeli"/>

<p>
W celu pobrania tłumaczenia klikamy prawym klawiszem myszki we wpis <c>(xml)</c>
w kolumnie <e>Wersja polska</e> i zapisujemy plik na dysku.
</p>

</body>
</section>
<section>
<title>Znajdowanie różnic między wersjami angielskimi</title>
<body>

<p>
Sprawa jest prosta, wystarczy kliknąć w odnośnik w kolumnie zatytułowanej
<e>Diff wersji angielskich</e>, a program view-cvs wyświetli nam ładnie
pokolorowany plik, w którym zostaną wymienione wszystkie różnice między wersjami
oryginału, które trzeba będzie nanieść na polskie tłumaczenie.  
</p>

<figure link="images/diff.jpg" caption="Strona z diffem"/>

<p>
W lewej kolumnie znajduje się wersja dokumentu, która była tłumaczona, a w
prawej aktualna wersja. Linie zaznaczone na czerwono zostały usunięte z
oryginału, żółte zostały zmienione, a zielone dodane. Warto zapoznać się
pokrótce ze wszystkimi zmianami w dokumencie i poznać ich charakter przed
przejściem do następnego kroku, czyli nanoszenia poprawek na tłumaczenie.
</p>

</body>
</section>
<section>
<title>Nanoszenie poprawek na tłumaczenie</title>
<body>

<p>
Otwieramy ściągnięty przed chwilą plik z polską wersją tekstu w ulubionym
edytorze i zmieniamy w nim wszystkie wpisy, które uległy zmianie w oryginale.
Zwykle tłumaczenia są bardzo wierne i nie ma problemu z namierzeniem
odpowiednich akapitów, w których trzeba wprowadzić zmiany.
</p>

<p>
Dodajemy, usuwamy lub zmieniamy wszystkie linie tak, aby polskie tłumaczenie
znów odpowiadało wersji oryginalnej. Warto również przejrzeć jeszcze raz cały
dokument i poprawić w nim ewentualne błędy oraz sprawdzić czy dodane zdania
dobrze wkomponowały się w jego treść.
</p>

</body>
</section>
<section>
<title>Tworzenie i wysyłanie diffa</title>
<body>

<p>
Po zakończeniu prac nad aktualizacją należy utworzyć plik diff zawierający
różnice między dokumentami i wysłać go pod adres <mail>rane@gentoo.org</mail>.
</p>

<pre caption="Tworzenie diffa">
$ <i>diff -Naur stary.xml nowy.xml > plik.diff</i>
</pre>

<impo>
Żeby wszystko było jasne: <c>stary.xml</c> to plik xml, który początkowo
pobraliśmy na dysk, <c>nowy.xml</c> to plik, na który naniesiono poprawki, a
<c>plik.diff</c> to plik zawierający aktualizację, który trzeba będzie wysłać na
adres <mail>rane@gentoo.org</mail>.
</impo>

<note>
Program <c>diff</c> jest częścią pakietu sys-apps/diffutils wchodzącego w skład
kategorii "system" pakietów Gentoo. W związku z tym powinien być gotów do użycia
bez żadnych dodatkowych instalacji i zmian w plikach konfiguracyjnych.
</note>

<p>
Przypominamy także, że wszystkie niejasności jakie pojawiły się przy lekturze
tego tekstu można rozwiać zadając pytanie <mail
link="rane@gentoo.org">koordynatorowi</mail> projektu. Z uczestnikami projektu
można porozmawiać na kanale <uri
link="http://dev.gentoo.org/~rane/jak-tlumaczyc.xml#doc_chap6">#gentoo-docs-pl</uri>
w sieci freenode lub na naszej <uri
link="http://dev.gentoo.org/~rane/jak-tlumaczyc.xml#doc_chap6">liście
mailingowej</uri>.
</p>

</body>
</section>
<section>
<title>Kodowanie UTF-8</title>
<body>

<p>
Pewną trudnością może okazać się fakt, że cała dokumentacja Gentoo napisana jest
w kodowaniu UTF-8, które wciąż nie jest w naszym kraju zbyt popularne.
</p>

<p>
Można uporać się z tym na kilka sposobów, np. przestawiając edytor do pracy w
kodowaniu UTF-8. Można również wykorzystać program <c>recode</c>, który pozwala
na łatwą konwersję między kodowaniami.
</p>

<pre caption="Zmiana kodowania dokumentu za pomocą programu recode">
<comment>(Zaczniemy od zainstalowania programu)</comment>
# <i>emerge app-text/recode</i>
<comment>(Następnie przekonwertujemy plik z UTF-8 na ISO8859-2)</comment>
$ <i>recode u8..l2 plik.xml</i>
<comment>(Po zakończonej pracy i przed przygotowaniem diffa konieczne będzie ponowne przejście na UTF-8)</comment>
$ <i>recode l2..u8 plik.xml</i>
</pre>

<p>
Obsługa programu jest intuicyjna, <c>l2</c> oznacza kodowanie ISO8859-2,
<c>u8</c> kodowanie UTF-8. Jako parametr podajemy dodatkowo nazwę pliku xml,
który będziemy aktualizować.
</p>


</body>
</section>
</chapter>

</guide>
